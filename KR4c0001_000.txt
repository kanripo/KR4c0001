# -*- mode: mandoku-view -*-
#+TITLE: 東臯子集
#+DATE: 2015-09-23 10:17:32
#+PROPERTY: JUAN 0

<md:KR4c0001_SBCK_000-1b>¶林幸足獨居南
渚時遊北山聊度世以為娛忽經年¶而忘返西窮馬谷
北達牛溪丘壑依然風烟滿目孫¶登獨坐對嵇阮而無
言王霸幽居與妻孥而共去窻¶臨水石砌遶松篁類田
園之去來亦巳久矣望山林¶之故道何其樂哉詩者志
之所之賦者詩之流也式¶抽短思即為賦云¶
天道悠悠人生若浮古來賢聖皆成去畱八眉四乳¶龍
<pb:KR4c0001_WYG_001-2a>
顔鳯頭殷憂一世零落千秋暫時南面相將北遊¶玉殿
金輿之大業郊天祀地之洪休榮深責重樂不¶供愁何
况數十年之將相五百里之公侯兢兢業業<md:KR4c0001_SBCK_000-2a>¶長懼長憂
昔怪燕昭與漢武今識圖仙之有由人誰¶不願直是難
求聞鼎湖而欲信怪橋山之遽修玉臺¶金闕大海水之
中流瑤林碧樹崑崙山之上頭不得¶輕飛如石燕終是
徒勞乘土牛巳矣哉世事自此而¶可見又何為乎惘惘
棄卜筮而不占將縱心而長往¶任物孤遊遺情直上覺
<pb:KR4c0001_WYG_001-2b>
老釋之言繁恨文宣之技癢¶彼事業之遷斥豈明神之
宰掌物無待而成章生有¶資而必養嗟大道之泯没見
人情之矯枉禮費日於¶千儀易勞心於萬象審機事之
不息知澆源之寖長<md:KR4c0001_SBCK_000-2b>¶鳥何事而嬰羅魚何為而在網生
物詭隔精靈惚恍¶莊周三月而不朝瞿曇六年而遐想
有是夫况吾之¶不如先達乎請息交而自逸聊習靜而
為娛遂披林¶樾進陟峗嶇連峰雜起複嶂環紆歴丹危
而尋捷徑¶攀翠險而覔修途聳飛情於霞道振逸想於
<pb:KR4c0001_WYG_001-3a>
烟衢重¶林合沓以齊列崩崖磊砢而相扶覩森沈於絶
磵視¶晃朗於高嵎自謂摶風飈而出埃&KR0381;邈若朝𤣥宫
而¶謁紫都碧巒之下青溪之曲望隠隠而纔通聴微微¶
而不屬眷然引領兹焉頓足步擁石而邅迴視横烟<md:KR4c0001_SBCK_000-3a>¶而
斷續古藤曳紫寒苔布緑洞裏窺書巖邊對局髣¶髴靈
蹤依稀仙躅竈何代而銷金杯何年而澑玉石¶室幽藹
沙場照燭松落落而風迴桂蒼蒼而露溽月¶未側而先
陰霞方昇而已旭喜方外之浩蕩嘆人間¶之窘束况乃
<pb:KR4c0001_WYG_001-3b>
幽谷藏真傍無四隣紫房半掩𤣥壇尚¶新逢閬風之逸
客值蓬萊之故人忽據梧而策杖亦¶披裘而負薪荷衣
薜帶藜杖葛巾出芝田而計畝入¶桃源而問津崑丘若
礪渤澥揚塵栽碧柰而何日種¶瓊𤓰而㡬春自然詭異
非徒隠淪乃有上元仙骨太<md:KR4c0001_SBCK_000-3b>¶清神手走電奔雷耘空蒔
朽河間之業不齊貫淮南¶之術無虛受呪動南箕符迴
北斗偓佺贈藥麻姑送¶酒青龍就食於甲辰𤣥牛自拘
於乙丑永懐世事天¶長地久顧瞻流俗紅顔白首儻千
<pb:KR4c0001_WYG_001-4a>
秋之可營亦何為¶而自輕昔時君子曾聞上征忽逢真
客試問仙經談¶九華之易就叙三英之可成拭丹爐而
調石髓裛翠¶釡而出金精珠流玉結雪耀霜明咸謂刀
圭暫進足¶使雲車下迎紛吾人之狹見攪羣疑而自拂
使投足¶而咸安亦何為乎此物彼赤城與𤣥圃豈慿虛
而搆<md:KR4c0001_SBCK_000-4a>¶窟但水月之非真譬聲色之無佛過矣劉向吁嗟
葛¶洪指期繫影依方捕風誰能離世何處逃空假使遊¶
八洞之金室坐三清之玉宫長懐企羡豈出樊籠徒¶勞
<pb:KR4c0001_WYG_001-4b>
海上何事雲中昔者蔣元卿之三逕陶淵明之五¶栁君
平坐卜於市門子真躬耕於谷口或託閭閈或¶歴山藪
咸遂性而同樂豈違方而别守吾無所圖斯¶焉獨遊屬
天下之多事遇山中之可畱聊將度日忽¶巳經秋菊花
兩岸松聲一丘不能役心而守道故將¶委運而乘流伊
林間而虚度固樵隠之俱託逢去老<md:KR4c0001_SBCK_000-4b>¶於中溪遇還童於
絶壑雲峯龜甲而重聚霞壁龍鱗¶而結絡水出浦而潺
潺霧含川而漠漠是欣是賞爰¶遊爰豫結蘿幌而迎宵
<pb:KR4c0001_WYG_001-5a>
敞茅軒而待曙爾其雜樹相¶紏長條交茹葉動猿來花
驚鳥去起公子之殊賞談¶王孫之逺慮山水幽尋風雲
路深蘭窗左闢菌閣斜¶臨石當階而虎踞泉度牖而龍
吟月照南浦烟生北¶林閱丘壑之新趣縱江湖之舊心
道集吾室風吹我¶襟松花柏葉之醇酎鳯翮龍唇之素
琴白牛溪裏峰¶巒四峙信兹山之奥域昔吾兄之所止
許由避地張<md:KR4c0001_SBCK_000-5a>¶超成市察俗刪詩依經正史康成負笈而
相繼根矩¶摳衣而未已組帶青衿鏘鏘儗儗堦庭禮樂
<pb:KR4c0001_WYG_001-5b>
生徒杞¶梓山似尼丘泉疑洙泗(吾兄通字仲淹生於隋/末守道不仕大業中隠)
(居此溪續¶孔氏六經近百餘巻門人弟/子相趨成市故溪今號王孔子之溪也)忽焉四散于今¶
二紀地猶如昨人今巳矣念昔日之良遊憶當時之¶君
子佩蘭蔭竹詠茅席芷樹即環林門成闕里姚仲¶由之
正色薛莊周之言理(此溪門人常以百數唯河南董恒/南陽程元中山費瓊河¶東薛收泰)
(山姚義太原温彦博京兆杜淹等十餘人為最後來題/目以姚義慷慨方之仲由薛收理識¶方之莊周薛實妙)
(𤣥理/耳)觸石横肱逢流洗耳取樂經籍忘懐憂<md:KR4c0001_SBCK_000-5b>¶喜時挾策
而驅羊或投竿而釣鯉何圖一旦邈成千¶祀木壊山頽
<pb:KR4c0001_WYG_001-6a>
舟移谷徙北岡之上東巖之前講堂猶¶在碑書宛然想
問道於中室憶横經於下筵壇場草¶樹院宇風烟昔文
中之僻處諒遭時之喪亂局逸步¶而須時蓄竒聲而待
旦旅人小吉明夷大難建功則¶鳴鳯不聞修書則獲麟
為斷惜矣吾兄遭時不平殁¶身之後天下文明坐門人
於廊廟瘞夫子於佳城死¶而可作何時復生式瞻虛館
載步前楹眷眷長想悠¶悠我情俎豆衣冠之舊地金石
絲竹之餘聲殁而不<md:KR4c0001_SBCK_000-6a>¶朽我何所營(吾兄仲淹以大業十/三年卒於鄉余時年)
<pb:KR4c0001_WYG_001-6b>
(三十三門人謚為文中子及皇家受¶命門人多至公輔/而文中之道未行於時因遊北溪周覽故迹蓋傷髙賢)
(之不/遇耳)臨故墟而¶掩抑指歸途而嘆惜往往溪横時時路
塞忽登崇岫¶依然舊識地迥心遙山髙視直望烟火於
桑梓辨溝¶塍於鄉國前臨姑射之西正是河汾之北悵
矣懐抱¶悠然川域憶昔過庭童顔稚齡何賞不極何遊
不經¶弄春風於磵户詠秋月於山扃北窗照雪南軒聚
螢¶綵衣扇枕緇布聞經何斯樂之易失倐銜哀而茹恤¶
天未悔禍遭家不秩子敬先亡公明早卒吾自此而<md:KR4c0001_SBCK_000-6b>¶浩
<pb:KR4c0001_WYG_001-7a>
蕩又逢時之不仁天地遂閉雲雷漸屯與沮溺而¶同趣
共夷齊而隠身幸收元吉坐偶昌辰容北海之¶嘉遯許
南山之不臣養拙辭官全和保真豈若馮敬¶通之誹世
趙元叔之尤人殷憂恥賤憔悴傷貧探井¶臼之無樂歴
山河而苦辛豈如我家身事都盧棄置¶不念當歸寧圖
逺志坐青山而方隠遊碧潭而巳喜¶舊知山處絶氛埃
登髙日暮心悠哉子平一去何時¶返仲叔長遊遂不來
幽蘭獨夜之琴曲桂樹陵晨之¶酒杯丘園散誕窟室徘
<pb:KR4c0001_WYG_001-7b>
徊坐等枯木心同死灰亦有<md:KR4c0001_SBCK_000-7a>¶山羞野饌蘭漿木麨杞葉
煎羮松根澑醥既採藥而¶為食諒隨情而不矯負鍤春
前腰䥥歳杪草漸宻而¶饒蟬樹彌高而足鳥地寂寞而
森沈路縱横而窈窕¶野亭鶴唳山梁雉鷕逺遊之所幽
栖之次或抱犢而¶新來乍聞雞而始至藋畦一兩茅齋
數四山為險而¶無人嶺時平而有地石菌抽葉金芝壯
穂鏡執山精¶刀驅木魅泉繞砌而魚躍樹横窗而鳥萃
天網何寛¶人生㡬難飲河知足巢林必安亦何榮於拾
<pb:KR4c0001_WYG_001-8a>
紫亦何¶羡於還丹紅藜促節之杖緑籜斑文之冠野飱
二簋<md:KR4c0001_SBCK_000-7b>¶園蔬一盤送阮籍而長嘯得劉伶而甚懽曉入柴
户¶暮歸藥欄老萊地僻鄒生谷寒楊栁則條垂鍛沼杏¶
樹則花飛坐壇賦成鼓吹詩如彈丸擕始醉之鳴鶴¶對
新婚之伯鸞我有懐抱蕭然自保古人則與子同¶歸紛
吾則此焉將老澗溪沼沚之蘋艾丘陵坂險之¶桑棗接
果移棠栽苗散稻不藏無用之器不愛非常¶之寳抵玉
驚禽揮金薙草接朋友於杯案㺯兒童於¶襁褓樂山澤
<pb:KR4c0001_WYG_001-8b>
之浮遊笑江潭之枯槁戒非佞佛齋非¶媚道無譽無功
形骸自空坐成老圃居然下農身與<md:KR4c0001_SBCK_000-8a>¶世而相棄賞隨山
而不窮披衣竈北逐食場東儻有¶白頭四皓龎眉八公
小童乘日仙人馭風鄉老則杖頭¶安鳥邦君則車邊畫
熊心期暗合道術潜同解來相¶訪愚公谷中<md:KR4c0001_SBCK_000-9a>¶　
　
　東皋子集巻上¶

<pb:KR4c0001_WYG_002-1a>
欽定四庫全書
　東皋子集巻中
　　　　　　　　　　　　　唐　王績　<md:KR4c0001_SBCK_000-21a>¶撰<md:KR4c0001_SBCK_000-22a>¶　　古意六首¶
幽人在何所紫巖有仙躅月夜横寳琴此外將安欲¶材
抽嶧山榦徽㸃崑丘玉漆抱蛟龍脣絲纒鳯皇足¶前彈
廣陵罷後以明光續百金買一聲千金傳一曲¶世無鍾
子期誰知心所屬
<pb:KR4c0001_WYG_002-1b>
竹生大夏溪蒼蒼負竒質緑葉吟風勁翠莖犯霄宻¶霜
霰封其柯鴛鸞食其實寧知軒轅後更有伶倫出<md:KR4c0001_SBCK_000-22b>¶刀斧
俄見尋根株坐相失裁為十二管吹作雄雌律¶有用雖
自傷無心復招疾不如山下草離離保終吉¶
寳龜尺二寸由來宅深水浮遊五湖内宛轉三江裏¶何
不深復深輕然至溱洧溱洧源流狹春秋不濡軌¶漁人
遞往還網罟相縈纍一朝失運㑹刳腸流血死¶豐骨輸
廟堂鮮腴藉籩簋棄置誰怨尤自我招此否¶餘靈寄明
<pb:KR4c0001_WYG_002-2a>
卜復來欽所履¶
松生北巖下由來人徑絶布葉捎雲烟揷根擁巖穴¶自
言生得地獨負凌雲潔何時畏斤斧㡬度經霜雪<md:KR4c0001_SBCK_000-23a>¶風驚
西北枝雹隕東南節不知歳月久稍覺枝榦折¶藤蘿上
下碎枝榦縱横裂行當糜爛盡坐共灰塵滅¶寧闗匠石
顧豈為王孫折盛衰自有時聖賢未嘗屑¶寄言悠悠者
無為嗟大耋¶
桂樹何蒼蒼秋來花更芳自言歳寒性不知露與霜¶幽
<pb:KR4c0001_WYG_002-2b>
人重其徳徙植臨前堂連拳八九樹偃蹇二三行¶枝枝
自相紏葉葉還相當去來雙鴻鵠栖息兩鴛鴦¶榮蔭誠
不厚斤斧亦勿傷赤心許君時此意那可¶忘<md:KR4c0001_SBCK_000-23b>¶彩鳯欲將歸提羅出郊訪羅張大澤已鳯入重雲颺¶朝
栖崑閬木夕飲蓬壺漲問鳯那逺飛賢君坐相望¶鳯言
荷深徳微禽安足尚但使雛卵全無令繒繳放¶皇臣力
牧舉帝樂簫韶暢自有來巢時明年阿閣¶上¶
　　田家三首(一作王/勃詩)
<pb:KR4c0001_WYG_002-3a>
阮籍生平懶嵇康意氣疎相逢一醉飽獨坐數行書¶小
池聊養鶴閒田且牧豬草生元亮逕花暗子雲居¶倚牀
看婦織登壟課兒鋤迴頭尋仙事併是一空<md:KR4c0001_SBCK_000-24a>¶虚¶
家住箕山下門枕潁川濵不知今有漢唯言昔避¶秦琴
伴前庭月酒勸後園春自得中林士何忝上皇¶人¶
平生唯酒樂作性不能無朝朝訪鄉里夜夜遣人酤¶家
貧畱客久不暇道精麤抽簾持益炬拔簀更然爐¶恒聞
飲不足何見有殘壺
<pb:KR4c0001_WYG_002-3b>
　　贈李徵君大壽¶
孔淳辭散騎陸㫤謝中郎幅巾朝帝罷杖策去官忙<md:KR4c0001_SBCK_000-24b>¶附
車還趙郡乘船向武昌九徵書未巳十辟譽彌彰¶副君
迎綺季天子送嚴光灞陵幽徑近磻溪隠路長¶編蓬還
作室績草更為裳㑹稽置樵處蘭陵賣藥行¶看書惟道
徳開教止農桑别有幽懐侣由來髙讓¶王前年辭厚幣
今歳返寒鄉有書横石架無氈坐土¶牀蘭英猶足釀竹
實本無糧澗松寒轉直山菊秋自¶香管寧存祭禮王霸
<pb:KR4c0001_WYG_002-4a>
重朝章去去相隨去披裘驕盛¶唐¶
　　山中叙志<md:KR4c0001_SBCK_000-25a>¶物外知何事山中無所有風鳴靜夜琴月照芳春酒¶直
置百年内誰論千載後張奉聘賢妻老萊藉嘉偶¶孟光
儻未嫁梁鴻正須婦¶
　　贈梁公¶
我欲圖世樂斯樂難可常位大招譏嫌禄極生禍殃¶聖
莫若周公忠豈踰霍光成王巳興誚宣帝如負芒¶范蠡
<pb:KR4c0001_WYG_002-4b>
何智哉單舟戒輕裝疏廣豈不懐策杖還故鄉¶朱門雖
足悦赤族亦何傷履霜成堅氷知足勝不祥¶我今窮家
子自言此見長功成皆能退自古誰滅亡<md:KR4c0001_SBCK_000-25b>¶　　薛記室收過莊見尋率題古意以贈¶
伊昔遭喪亂厯數閏當餘豺狼塞衢路桑梓成丘墟¶吾
及爾皆亡東西各異居爾為背風鳥我為涸轍魚¶逮承
雲雷後欣逢天地初東川聊下釣南畝試揮鋤¶資税幸
不及伏臘常有儲散誕時須酒蕭條懶向書¶朽木不可
<pb:KR4c0001_WYG_002-5a>
雕短翮將焉攄故人有深契過我蓬蒿廬¶曳裾出門迎
握手登前除相看非舊顔忽若形骸疎¶追道宿昔事切
切心相於憶我少年時攜手遊東渠¶梅李夾兩岸花枝
何扶疏同志亦不多西莊有姚徐<md:KR4c0001_SBCK_000-26a>¶嘗愛陶淵明酌醴焚
枯魚嘗學公孫𢎞策杖牧羣豬¶追念甫如昨奄忽成空
虚人生詎能㡬蹙迫常不舒¶賴有北山僧教我以真如
使我視聴遣自覺塵累祛¶何事須筌蹄今巳得兔魚舊
遊儻多暇同此釋紛挐
<pb:KR4c0001_WYG_002-5b>
　　晩年叙志示翟處士(正/師)¶
弱齡慕竒調無事不兼修望氣登重閣占星上小樓¶明
經思待詔學劍覔封侯棄繻頻北上懐刺㡬西遊¶中年
逢喪亂非復昔追求失路青門隠藏名白社遊¶風雲私
所愛屠博暗為儔解紛曾霸越釋難頗存周<md:KR4c0001_SBCK_000-26b>¶晩歳聊長
想生涯太若浮歸來南畝上更坐北溪頭¶古岸多磐石
春泉足細流東隅誠巳謝西景懼難收¶無謂退耕近伏
念已經秋庚桑逢處跪陶潜見吏羞¶三晨寧舉火五月
<pb:KR4c0001_WYG_002-6a>
鎮披裘自有居常樂誰知身後憂¶
　　初春¶
前旦出園遊林華都未有今朝下堂望池氷開已久¶雪
避南軒梅風催北庭栁遙呼竈前妾却報機中婦¶年光
恰恰來滿甕營春酒¶
　　採藥<md:KR4c0001_SBCK_000-27a>¶野情貪藥餌郊居倦蓬蓽青龍䕶道符白犬遊仙術¶腰
䥥戊巳月負鍤庚辛日時時斷嶂遮往往孤峯出¶行披
<pb:KR4c0001_WYG_002-6b>
葛仙經坐檢農皇帙龜蛇採二苓赤白尋雙术¶地凍根
難盡藂枯苗易失從容肉作名薯蕷膏成質¶家豐松葉
酒器貯參花蜜且復歸去來刀圭輔衰疾¶
　　在京思故園見鄉人遂以為問¶
旅泊多年歳老去不知迴忽逢門前客道發故鄉來¶斂
眉俱握手破涕共銜杯慇懃訪朋舊屈曲問童孩¶衰宗
多弟姪若箇賞池臺舊園今在否新樹也應栽<md:KR4c0001_SBCK_000-27b>¶栁行疎
宻布𦭘齋寛窄裁經移何處竹别種㡬株梅¶渠當無絶
<pb:KR4c0001_WYG_002-7a>
水石計總生苔院果誰先熟林花那後開¶羈心祇欲問
為報不須猜行當驅下澤去剪故園萊¶
　　春桂問答二首¶
問春桂桃李正芬華年光隨處滿何事獨無花¶
　　二
春桂答春華詎能久風霜搖落時獨秀君知不¶
　　北山¶
舊知山裏絶氛埃登髙日暮心悠哉子平一去何時¶返
<pb:KR4c0001_WYG_002-7b>
仲叔長遊遂不來幽蘭獨夜清琴曲桂樹凌雲濁<md:KR4c0001_SBCK_000-28a>¶酒杯
槁項同枯木丹心等死灰¶
　　野望¶
東皋薄暮望徙倚欲何依樹樹皆秋色山山唯落暉¶牧
人驅犢返獵馬帶禽歸相顧無相識長歌懐采薇¶
　　贈程處士¶
百年長擾擾萬事悉悠悠日光隨意落河水任情流¶禮
樂囚姬旦詩書縛孔丘不如髙枕枕時取醉消愁
<pb:KR4c0001_WYG_002-8a>
　　九月九日¶
野人迷節候端坐隔塵埃忽見黄花吐方知素節回<md:KR4c0001_SBCK_000-28b>¶映
巖千段發臨浦萬株開香氣徒盈把無人送酒來¶
　　獨坐¶
問君樽酒外獨坐更何須有客談名理無人索地租¶三
男婚令族五女嫁賢夫百年隨分了未羡陟方壺¶
　　遊仙四首¶
暫出東陂路過訪北巖前蔡經新學道王烈舊成仙¶駕
<pb:KR4c0001_WYG_002-8b>
鶴來無日乘龍去㡬年三山銀作地八洞玉為天金¶精
飛欲盡石髓澑應堅自悲生世促無暇待桑田¶
　　二
上月芝蘭徑中巖紫翠房金壺新練乳玉釜始煎香<md:KR4c0001_SBCK_000-29a>¶六
局黄公術三門赤帝方吹砂聊作鳥動石試為羊緱¶氏
還程促瀛洲㑹日長誰知北阜下延首詠霓裳¶
　　三
結衣尋野路負杖入山門道士言無宅仙人更有村¶斜
<pb:KR4c0001_WYG_002-9a>
溪横桂渚小徑入桃源玉牀塵稍冷金爐火尚温心¶疑
遊北極望似陟西崑逆愁歸舊里蕭條訪子孫¶
　　四
真經知那是仙骨定何為許邁心長切嵇康命似竒¶桑
疎金闕迥苔重石梁危照水然犀角遊山費虎皮鴨¶桃
聞巳種龍竹未經騎為向天仙道棲皇君詎知¶
　　策杖尋隠士<md:KR4c0001_SBCK_000-29b>¶策杖尋隠士行行路漸賖石梁横澗斷土室映山斜¶孝
<pb:KR4c0001_WYG_002-9b>
然縱有舍威輦遂無家置酒燒枯葉披書坐落花¶新垂
滋水釣舊結茂陵罝歳歳長如此方知輕世華¶
　　贈學仙者¶
採藥層城逺尋師海路賒玉壺横日月金闕斷烟霞¶仙
人何處在道士未還家誰知彭澤意更覔步兵那¶春釀
煎松葉秋杯浸菊花相逢寧可醉定不學丹砂¶
　　黄頰山¶
别有青溪道斜亙碧巖隈崩榛横古蔓荒石擁寒苔<md:KR4c0001_SBCK_000-30a>¶野
<pb:KR4c0001_WYG_002-10a>
心長寂寞山徑本幽迴步步攀藤上朝朝負藥來¶㡬看
松葉秀頻值菊花開無人堪作伴歳晩獨悠哉¶
　　入長安咏秋蓬示辛學士¶
遇坎聊知止逢風或未歸孤根何處斷輕葉强能飛¶
　　過酒家五首(一作題/酒店壁)¶
洛陽無大宅長安乏主人黄金銷未盡秖為酒家貧¶
此日長昏飲非闗養性靈眼看人盡醉何忍獨為醒¶
竹葉連糟翠蒲萄帶麴紅相逢不令盡别後為誰空
<pb:KR4c0001_WYG_002-10b>
對酒但知飲逢人莫强牽倚壚便得睡横甕足堪眠<md:KR4c0001_SBCK_000-30b>¶有客須教飲無錢可别沽來時長道貰慚愧酒家壺¶
　　夜還東溪¶
石苔應可踐叢枝幸易攀青溪歸路直乘月夜歌還¶
　　山中别李處士¶
為向東溪道人來路漸賒山中春酒熟何處得停家¶
　　初春¶
春來日漸長醉客喜年光稍覺池亭好偏宜酒甕香
<pb:KR4c0001_WYG_002-11a>
　　醉後¶
阮籍醒時少陶潜醉日多百年何足度乘興且長歌<md:KR4c0001_SBCK_000-31a>¶　　題酒店壁¶
昨夜缾始盡今朝甕即開夢中占夢罷還向酒家來¶
　　戲題卜鋪壁¶
旦逐劉伶去宵隨畢卓眠不應長賣卜須得杖頭錢¶
　　嘗春酒¶
野觴浮鄭酌山酒漉陶巾但令千日醉何惜兩三春
<pb:KR4c0001_WYG_002-11b>
　　獨酌¶
在生知㡬日無狀逐空名不如多釀酒時向竹林傾¶
　　秋夜喜遇王處士<md:KR4c0001_SBCK_000-31b>¶北場芸藿罷東皋刈黍歸相逢秋月滿更值夜螢飛¶
　　山夜調琴¶
促軫乘明月抽絃對白雲從來山水韻不使俗人聞¶
　　看釀酒¶
六月調神麴正朝汲美泉從來作春酒未省不經年
<pb:KR4c0001_WYG_002-12a>
　　石竹詠¶
萋萋結緑枝&KR0110;&KR0110;垂朱英常恐零露降不得全其生¶歎
息聊自思此生豈我情昔我未生時誰者令我萌¶棄置
勿重陳委化何足驚<md:KR4c0001_SBCK_000-32a>¶　　食後¶
田家無所有晩食遂為常萊剪三秋緑飱炊百日黄¶胡
麻山麨樣楚豆野穈方始暴松皮脯新添杜若漿¶葛花
消酒毒萸蔕發羮香鼔腹聊乘興寧知逢世昌
<pb:KR4c0001_WYG_002-12b>
　　過漢故城¶
大漢昔未定强秦猶擅場中原逐鹿罷髙祖鬱龍驤¶經
始謀帝坐兹焉壯未央規模窮棟宇表裏浚城隍¶羣后
崇長樂中朝增建章鉤陳被蘭錡樂府奏芝房¶翡翠明
珠帳鴛鴦白玉堂清晨寳鼎食閒夜鬱金香<md:KR4c0001_SBCK_000-32b>¶天馬來東
道佳人傾北方何其赫隆盛自謂保靈長¶厯數有時盡
哀平嗟不昌氷堅成巨猾火徳遂頽綱¶奥位匪虚校貪
天竟速亡魂神吁社稷豺虎鬭巖廊¶金狄移灞岸銅盤
<pb:KR4c0001_WYG_002-13a>
向洛陽君王無處所年代㡬荒涼¶宫闕誰家域榛蕪罥
我裳井田唯有草海水變為桑¶在昔高門内于今岐路
傍餘基不可識古墓列成行¶狐兔驚魍魎鴟鴞嚇獝狂
空城寒日晩平野暮雲黄¶烈烈焚青棘蕭蕭吹白楊千
秋并萬歳空使詠歌傷¶
　　詠妓<md:KR4c0001_SBCK_000-33a>¶妖姬飾靚粧窈窕出蘭房日照當軒影風吹滿路香¶早
時歌扇薄今日舞衫長不應令曲誤持此試周郎
<pb:KR4c0001_WYG_002-13b>
　　益州城西張超亭觀妓¶
落日明歌席行雲逐舞人江前飛暮雨梁上下輕塵¶冶
服看疑畫粧臺望似春髙車勿遽返長袖欲相親¶
　　辛司法宅觀妓¶
南國佳人至北堂羅薦開長裙隨鳯管促柱送鸞杯¶雲
光身後蕩雪態掌中回到愁金谷晩不怪玉山頽¶
　　詠巫山<md:KR4c0001_SBCK_000-33b>¶電影江前落雷聲峽外長霽雲無處所臺館曉蒼蒼
<pb:KR4c0001_WYG_002-14a>
　
　
　
　
　
　
　
　
<pb:KR4c0001_WYG_002-14b>
　
　
　
　
　
　
　
　東皋子集巻中

<pb:KR4c0001_WYG_003-1a>
欽定四庫全書
　東皋子集巻下
　　　　　　　　　　　　　唐　王績　撰
　　答馮子華處士書
乖别甫爾已十餘年誦采葛之詩増其慨詠夫人生一
世忽同過隙合散消息周流不居偶逢其適便可卒歳
陶生云富貴非吾願帝鄉不可期又云盛夏五月跂脚
北窻下有涼風暫至自謂是羲皇上人嗟乎適意為樂
<pb:KR4c0001_WYG_003-1b>
雅㑹吾意吾河渚間有先人故田十五六頃河水四遶
東西趨岸各數百步古人云河濟之濱宜黍況中州之
腴乎家兄鑒裁通照知吾縱恣散誕不閑拜揖糠粃禮
義錙銖功名亦以俗外相待不拘以家務至於鄉族慶
弔閨門婚冠寂然不與者巳五六歳矣親黨之際皆以
山麋野鹿相畜性嗜琴酒得盡所懐幸甚幸甚近復都
盧棄家獨坐河渚結搆茅屋并厨廏總十餘間奴婢數
人足以應役用天之道分地之利耕耘藨蓘黍秫而巳
<pb:KR4c0001_WYG_003-2a>
春秋歳時以酒相續兼多養鳬鴈廣牧雞豚黄精白术
枸杞薯蕷朝夕採掇以供服餌牀頭素書數帙莊老及
易而巳過此以往罕嘗或披忽憶弟兄則渡河歸家維
舟岸側興盡便返每遇天地晴朗則於舟中詠大謝亂
流趨孤嶼之詩𦕈然盡山林陂澤之思覺瀛洲方丈森
然在目前或時與舟人漁子方澤並釣俛仰極樂戴星
而歸歌詠以㑹意為巧不必與夫悠悠閒人相唱和也
孤住河渚傍無四鄰聞犬聲望烟火便知息身之有地
<pb:KR4c0001_WYG_003-2b>
矣近復有人見贈五品地黄酒方及種薯蕷枸杞等法
用之有效力省功倍不能暇修渾沌並常行之裴孔明
雖是異名教物然風月之際往往有髙人體氣兼特受
巧性思若有神自作素琴一張云其材是嶧陽孤桐也
近攜以相過安軫立柱龍脣鳯翮實與常琴不同發音
吐韻非常和朗吾家三兄生於隋末傷時擾亂有道無
位作汾亭操葢孔子龜山之流也吾嘗親受其調頗謂
曲盡近得裴生琴更習其操洋洋乎覺聲器相得今便
<pb:KR4c0001_WYG_003-3a>
畱之恨不得使足下為鍾期良用耿然吾所居南渚有
仲長先生結菴獨處三十載非其力不食傍無侍者雖
患瘖<md:KR4c0001_SBCK_000-34a>¶疾不得交語¶風神肅肅可無俗氣攜酒對飲尚有
典刑先生又作獨遊頌及河渚先生傳開物¶寄道懸解
之作也時取翫讀便復江湖相忘吾往見薛收白牛溪
賦韻趣高竒詞義曠逺嵯峨蕭瑟真不可言壯哉邈乎
揚班之儔也髙人姚義常語吾曰薛生此文不可多得
登太行俯滄海高深極矣吾近作河渚獨居賦為仲長
<pb:KR4c0001_WYG_003-3b>
先生所見以為可與白牛連類今亦寫一本以相示可
與清溪諸賢共詳之也亂極則治王途漸亨天灾不行
年穀豐熟賢人充於朝農夫滿於野吾徒江海之士撃
壤鼔腹輸太平之稅耳帝何力於我哉又知房李諸賢
肆力廊廟吾家魏學士亦申其才公卿勤勤有志於禮
樂元首明哲股肱為良何慶如之也夫思能獨放湖海
之士才堪濟世王者所須所恨姚義不存薛生巳殁使
雲羅天網有所不該以為嘆恨耳吾比風痺發動常劣
<pb:KR4c0001_WYG_003-4a>
劣不能佳然烟霞山水性之所適琴歌酒賦不絶於時
時遊人間出入郊郭暮春三月登於北山松柏羣吟藤
蘿翳景意甚樂之箕踞散髮與鳥獸同羣醒不亂行醉
不干物賞洽興窮還歸河渚蓬室甕牖彈琴誦書優哉
游哉聊以卒歳首夏漸熱足下何如也願動息多宜黄
頰之聚何時暫忘偶因南風略示所懐敬願珍厚不一
一王君白
　　答程道士書
<pb:KR4c0001_WYG_003-4b>
徐道士至獲書詞義懇切具受之也吾嘗讀書觀覽數
千年事久矣有以見天下之通趣識人情之大方語黙
分離是非淆亂夸者死權烈士殉名貪夫溺財品庶每
生各是其所同非其所異焉可勝校哉故吾師曰莫若
俱任而兩忘仲尼所以無可否於其間莊周所以齊大
小於自¶適是謂神而化之使人宜之百姓日用而不知
也夫君子所思不出其位道有不同不相為謀葢為此
也足下欲使吾適人之適而吾自適其適非敢非足下
<pb:KR4c0001_WYG_003-5a>
之義也且欲明吾之心一為足下陳之昔孔子曰無可
無不可而欲居九夷老子曰同謂之𤣥而乗闗西出釋
迦曰色即是空而建立大法此皆聖人通方之𤣥致𢎞
濟之秘藏實冀沖鑒君子相期於事外豈可以言行詰
之哉故仲尼曰善人之道不踐迹老子曰夫無為者無
不為也釋迦曰三灾彌綸行業湛然夫一氣常凝事吹
成萬萬殊雖異道通為一故各寧其分則何異而不通
茍違其適則何為而不閡故夫聖人者非他也順適無
<pb:KR4c0001_WYG_003-5b>
閡之名即分皆通之謂即分皆通故能立不易方順適
無閡故能遊不擇地其有越分而求皆通違適而求無
閡雖有神禹將獨奈何故曰鳬脛雖短續之則悲鶴脛
雖長截之則憂言分之不可越也夢為鳥戾於天夢為
魚没於泉言適之不可違也吾受性潦倒不經世務屏
居獨處則蕭然自得接對賔客則薾然思寢加性又嗜
酒形骸所資河中黍田足供歳釀閉門獨飲不必須偶
每一甚醉便覺神情安和血脈通利既無忤於物而有
<pb:KR4c0001_WYG_003-6a>
樂於身故常縱心以自適也而同方者不過一二人時
相往來並棄禮數箕踞散髮𤣥談虛論兀然同醉悠然
便歸都不知聚散之所由也昔者吾家三兄命世特起
先宅一徳續明六經吾嘗好其遺文以為匡扶之要略
盡矣然嶧陽之桐以俟伯牙烏號之弓必資由基茍非
其人道不虚行吾自揆審矣必不能自致台輔恭宣大
道夫不涉江漢何用方舟不思雲霄何事羽翮故頃以
來都復散棄雖周孔制述未嘗復窺何况百家悠悠哉
<pb:KR4c0001_WYG_003-6b>
去矣程生非吾徒也若足下可謂身處江湖之上心遊
魏闕之下雖欲行志不覺坐馳若以此見輕議大道將
恐北轅適越所背彌逺矣吾頃者加有風疾劣劣不能
佳但欲乗化獨往任所遇耳不能復使離婁役目契后
勞精怵心蔽用以物為事也勗哉夫子勉建良圖因山
僧還略此達意也王君白
　　答刺史杜之松書
日月博士陳龕至奉處分借家禮并帙封送至請領也
<pb:KR4c0001_WYG_003-7a>
又承欲相招講禮聞命驚笑不能巳巳明公前眷或徒
與下走相知不熟也下走意疎體放抑有由焉兼棄俗
遺名為日久矣淵明對酒非復禮義能拘叔夜攜琴唯
以烟霞自適登山臨水邈矣忘歸譚虛語𤣥忽焉終夜
僻居南渚時來北山兄弟以俗外相期鄉閭以狂生見
待歌去¶來之作不覺情親詠招隠之詩唯憂句盡帷天
席地友月交風新年則栢葉為樽仲秋則菊花盈把羅
含宅内自有幽蘭數叢孫楚庭前空對長松一樹髙吟
<pb:KR4c0001_WYG_003-7b>
朗嘯挈榼攜壺直與同志者為羣不知老之將至欲令
復整理簪屨修束精神揖讓邦君之門低昂刺史之坐
逺譚糟粕近棄醇醪必不能矣亦將恐芻狗貽夢社櫟
見嘲去矣君侯¶無落吾事王¶君白
　　¶醉鄉記¶
醉之鄉去中國不知其㡬千里也其土曠然無涯無丘
陵阪險其氣和平一揆無晦明寒暑其俗大同無邑居
聚落其人甚精無愛憎喜怒吸風飲露不食五穀其寢
<pb:KR4c0001_WYG_003-8a>
于于其行徐徐與魚鼈鳥獸雜處不知有舟車械器之
用昔者黄帝氏嘗獲遊其都歸而杳然喪其天下以為
結繩之政巳薄矣降及堯舜作為千鍾百榼之獻因姑
射神人以假道葢至其邊鄙終身太平禹湯立法禮繁
樂雜數十代與醉鄉隔其臣羲和棄甲子而逃冀臻其
鄉失路而道夭天下遂不寧至乎末孫桀紂怒而升糟
丘階級千仞南向而望卒不見醉鄉武王得志於世乃
命公旦立酒人氏之職典司五齊拓土七千里僅與醉
<pb:KR4c0001_WYG_003-8b>
鄉達焉故四十年刑措不用下逮幽厲迄乎秦漢中國
喪亂遂與醉鄉絶而臣下之受道者往往竊至焉阮嗣
宗陶淵明等十數人並遊於醉鄉没身不返死𦵏其壤
中國以為酒仙云嗟乎醉鄉氏之俗豈古華胥氏之國
乎何其淳寂也如是予得遊焉故為之記
　　無心子傳(并序/)
　東皋子始仕以醉儒罷鄉人或誚之東皋子不屑也
　退著無心子以見趣焉
<pb:KR4c0001_WYG_003-9a>
無心子寓居於越越王不知其大人也拘之仕無喜色
泛若而從越國之式曰有穢行者不仕俄而無心子者
以穢行聞於王王黜之無愠色退而將遊於茫蕩之野
適績之邑而遇機士機士撫髀而嘆者三曰嘻子賢者而
以罪廢無心子不應機士曰願受教無心子曰爾聞蜚
廉氏之馬説乎昔者蜚廉氏有二馬一者朱鬛白毳龍
骼鳯臆驟馳如舞終日不釋鞍竟以熱死一者重脛昂
尾駝頸貉膝踶齧善蹶棄而散諸野終年肥腯是以鳯
<pb:KR4c0001_WYG_003-9b>
皇不憎山栖蛟龍不羞泥蟠君子不茍潔以罹患聖人
不避穢而養精東皋子聞之曰善哉不可以加之矣
　　負笭者傳
昔者文中子講道於白牛之溪弟子捧書北面環堂成
列講罷程生薛生退省於松下語及周易薛收歎曰不
及伏羲氏乎何辭之多也俄而有負笭者皤皤然委擔
而息曰吾子何嘆也薛生曰叟何為者而徵吾嘆負笭
者曰夫麗朱者丹附墨者黑葢累漸而得之也今吾子
<pb:KR4c0001_WYG_003-10a>
所服者道而猶有嘆是六腑五藏不能無受也吾是以
問生曰收聞之師易者道之藴也伏羲氏畫八卦而文
王繫之不逺省久矣以為文王病也吾是以嘆負笭者
曰文王焉病伏羲氏病甚者也昔者伏羲氏未畫卦也
三才其不立乎四序其不行乎百物其不生乎萬象其
不森乎何勞乎而費畫也自伏羲氏洩道之密漏神之
機分張太和磔裂元氣使天下智詭之道迸出曰我善
言象而識物情陰陽相摩逺近相取作為剛柔同異之
<pb:KR4c0001_WYG_003-10b>
説以駭人志於是智者不知而大朴散矣則伏羲氏始
兆亂者也安得贏嘆而嗟文王乎負其笭而行追而問
之居與姓字不答而去文中子聞之曰隠者也
　　仲長先生傳
先生諱子光字不曜自云洛陽人也往來河東傭力自
給無室廬絶妻子開皇末始庵河渚間以息身焉十餘
年賣藥為業人莫知之也汾陰侯生以筮著因遊河渚
一覩而伏曰東方朔管輅不如也由是顯重守令至者
<pb:KR4c0001_WYG_003-11a>
皆親謁先生辭以瘖疾未嘗交語著獨遊頌及河渚先
生傳以自喻識者有以知其懸解也人有請道者則書
老易二字示之彈琴餌藥以終其世文中子比之虞仲
夷逸
　　五斗先生傳
有五斗先生者以酒徳遊於人間有以酒請者無貴賤
皆往往必醉醉則不擇地斯寢矣醒則復起飲也常一
飲五斗因以為號焉先生絶思慮寡言語不知天下之
<pb:KR4c0001_WYG_003-11b>
有仁義厚薄也忽焉而去倐焉而來其動也天其靜也
地故萬物不能縈心焉嘗言曰天下大抵可見矣生何
足養而嵇康著論途何為窮而阮籍慟哭故昏昏黙黙
聖人之所居也遂行其志不知所如
　　祭闗龍逄文
歳月日謹以清酌之奠敬祭夏忠臣闗生之靈曰聖貴
達節賢貴識時興亡有運用捨有期馮河暴虎前哲所
嗤身滅主喪如何勿思我因行役歴子荒祠壯山河之
<pb:KR4c0001_WYG_003-12a>
舊壤<md:KR4c0001_SBCK_000-34b>¶嘆墳隧之餘基松枯柏老草宻苔滋託深悲於薄
醑魂有靈而饗之
　　登箕山祭巢許文
懐二子之高烈背嵩嶽而來遊挹千載之遐軌登箕峯
而少畱昔時慷慨神輕九州今來寂寞䰟辭一丘英蹤
落落而猶在精誠㝠㝠而遂幽山荒廟僻地古松楸吾
鄙懐之有素仰前哲之清猷同聲必感異代相求如至
誠之見接庶蘋藻之可羞伏惟尚饗
<pb:KR4c0001_WYG_003-12b>
　　祭杜康新廟文
歳月日敢以清酌之奠敬祭先生之靈曰兩儀判闢萬
象森羅都邑未建鳥獸獨多茹毛飲血巢居穴窠天地
不交人靈未和智哉先生爰作甘醴上配百牢下主五
齊以宴以禱為樽為洗萬神以降三獻成禮法成必弊
文盛則華奚仲斵輪焉知覆車桀紂亡國羲和喪家周
公作誥迺防厥邪我聞古時王道正直賢人君子澡身
浴徳降及中¶世昏主作式刑罰不中讒淫罔極吁嗟世
<pb:KR4c0001_WYG_003-13a>
道一至於此達人大觀貴和其禮與制¶於物寧在於巳
乗流則逝遇坎則止眷兹酒徳可以全身杜明塞智䝉
垢受¶塵阮籍遂性劉伶保真此避其世于今㡬人我瞻
前説功髙受賞嗟嗟<md:KR4c0001_SBCK_000-35a>¶先生其義可想肇基¶麯蘖光開祀
饗大禮斯備羣賢就養敢依河曲建爾¶靈祠前臨極岸
却就長磯茅茨不剪采椽不治掃地而祭神¶¶¶¶¶¶其享之
　　祭處<md:KR4c0001_SBCK_000-35b>¶士仲長子光文
歳月日隣人王績謹以魚醴之奠敬祭仲長先生之靈
<pb:KR4c0001_WYG_003-13b>
曰明道若昧進道若退鳥飛知還龍亢必悔嗟嗟夫子
理融其内不忮不求無憎無愛古人有言微妙𤣥通藏
用以宻養正¶以䝉嗟嗟夫子允執厥中不見其始孰知
其終蕩蕩心跡悠悠黙語周覽人事退居河渚何去何
從誰棄誰與聊同聚散亦均寒暑大矣夫子其生若浮
至矣夫子其死若休鄉黨不懼朋友不憂素琴猶在黄
經尚畱老萊不婚梁鴻難偶筵無饋奠室無箕箒嗟嗟
夫子豈圖其後金玉滿堂莫為之守(集作道/為之友)凡我故人
<pb:KR4c0001_WYG_003-14a>
素服臨旃葛巾從窆桐棺以遷墳不易壟坎不及泉茍
無怛化于何問天道性既喪仁義鋒起祭非古也禮之
為始吾從其俗敢告夫子清樽薄奠神其歆止
　　自撰墓志
王績者有父母無朋友自為之目曰無功焉或問之箕
踞不對葢以有道於已無功於時也不讀書自達理不
知榮辱不計利害起家以禄位歴數職而一進階才髙
位下免責而巳天子不知公卿不識四十五十而無聞
<pb:KR4c0001_WYG_003-14b>
焉於是退歸以酒徳遊於鄉閭往往賣卜時時著書行
若無所之坐若無所據鄉人未有達其意者嘗<md:KR4c0001_SBCK_000-36a>¶耕東皋
世號東皋¶子身¶¶¶死之日¶自為銘焉曰有唐逸人太原王
績¶若頑若愚似矯似激院止三逕堂惟四壁不知節制
焉有親戚以生為附¶贅懸疣以死為決疣潰癰無思無
慮何去何從壟頭刻石馬鬛裁封哀哀孝子空對長松
　
　<md:KR4c0001_SBCK_000-36b>¶東皋子集巻¶下

<pb:KR4c0001_WYG_004-1a>
　東皋<md:KR4c0001_SBCK_000-37a>¶子¶集<md:KR4c0001_SBCK_000-37b>¶傳¶
王績字無功絳州龍門人性簡放不喜拜揖兄通隋¶末
大儒也聚徒河汾間倣古作六經又為中説以擬¶論語
不為諸儒稱道故書不顯惟中説獨傳通知績¶誕縱不
攖以家事鄉族慶弔冠昏不與也與李播吕¶才善大業
中舉孝悌㢘潔授秘書省正字不樂在朝¶求為六合丞
以嗜酒不任事時天下巳亂因劾遂解¶去歎曰網羅在
天吾且安之乃還鄉里有田十六頃¶在河渚間仲長子
<pb:KR4c0001_WYG_004-1b>
光者亦隠者也無妻子結廬北渚<md:KR4c0001_SBCK_000-38a>¶凡三十年非其力不
食績愛其真徙與相近子光瘖未¶嘗交語與對酌酒懽
甚績有奴婢數人種黍春秋釀¶酒養鳬鴈蒔藥草自供
以周易老子莊子置牀頭他¶書罕讀也欲見兄弟輒度
河還家游北山東皋著書¶自號東皋子乘牛經酒肆畱
或數日髙祖武徳初以¶前官待詔門下省故事官給酒
日三升或問待詔何¶樂邪答曰良醖可戀耳侍中陳叔
達聞之日給一斗¶時稱斗酒學士貞觀初以疾罷復調
<pb:KR4c0001_WYG_004-2a>
有司時大樂署¶史焦革家善釀績求為丞吏部以非流
不許績固請<md:KR4c0001_SBCK_000-38b>¶曰有深意竟除之革死妻送酒不絶歳餘
又死績曰¶天不使我酣美酒邪棄官去自是大樂丞為
清職追¶述革酒法為經又采杜康儀狄以來善酒者為
譜李¶淳風曰君酒家南董也所居東南有盤石立杜康
祠¶祭之尊為師以革配著醉鄉記以次劉伶酒徳頌其¶
飲至五斗不亂人有以酒邀者無貴賤輒往著五斗¶先
生傳刺史崔喜悦之請相見答曰奈何坐召嚴君¶平邪
<pb:KR4c0001_WYG_004-2b>
卒不詣杜之松故人也為刺史請績講禮答曰¶吾不能
揖讓邦君門譚糟粕棄醇醪也之松歳時贈<md:KR4c0001_SBCK_000-39a>¶以酒脯初
兄凝為隋著作郎撰隋書未成死績續餘¶功亦不能成
豫知終日命薄葬自誌其墓績之仕以¶醉失職鄉人靳
之託無心子以見趣曰無心子居越¶越王不知其大人
也拘之仕無喜色越國法曰穢行¶者不齒俄而無心子
以穢行聞王黜之無愠色退而¶適茫蕩之野過績之邑
而見機士機士撫髀曰嘻子¶賢者而以罪廢邪無心子
<pb:KR4c0001_WYG_004-3a>
不應機士曰願見教曰子¶聞蜚㢘氏馬乎一者朱鬛白
毳龍骼鳯臆驟馳如舞¶終日不釋轡而以熱死一者重
頭昻尾駝頸貉膝踶<md:KR4c0001_SBCK_000-39b>¶齧善蹶棄諸野終年而肥夫鳯不
憎山栖龍不羞泥¶蟠君子不茍潔以罹患不避穢而養
精也其自處如¶此¶
　　書東皋子傳　　　　　　　　　蘇　軾¶
予飲酒終日不過五合天下之不能飲無在予下者¶然
喜人飲酒見客舉杯徐引則予胸中為之浩浩焉¶落落
<pb:KR4c0001_WYG_004-3b>
焉酣適之味乃過於客閒居未嘗一日無客客¶至未嘗
不置酒天下之好飲亦無在予上者常以謂¶人之至樂
莫若身無病而心無憂我則無是二者矣<md:KR4c0001_SBCK_000-40a>¶然人之有是
者接於予前則予安得全其樂乎故所¶至常蓄善藥有
求者則與之而尤喜釀酒以飲客或¶曰子無病而多蓄
藥不飲而多釀酒勞巳以為人何¶也予笑曰病者得藥
吾為之體輕飲者困於酒吾為¶之酣適葢専以自為也
東皋子待詔門下省終日酒¶三升其弟靜問曰待詔樂
<pb:KR4c0001_WYG_004-4a>
乎曰待詔何所樂但美醖¶三升殊可戀耳今嶺南法不
禁酒予既得自釀月用¶米一斛得酒六斗而南雄廣恵
循梅五太守間復以¶酒遺予略計其所獲殆過於東皋
子矣然東皋子自<md:KR4c0001_SBCK_000-40b>¶謂五斗先生則日給三升救口不暇
安能及客乎若¶予者乃日有三升五合入野人道士腹
中矣東皋子¶與仲長子光游好養性服食預刻死日自
為墓志予¶葢友其人於千載或庶㡬焉¶
陳氏曰東皋子集唐大樂丞太原王績無功撰文中子
<pb:KR4c0001_WYG_004-4b>
王通仲¶淹之弟也仕隋為正字嗜酒簡放不樂仕進晩
以大¶樂吏焦革善釀求為其丞不問流品亦阮嗣宗步
兵¶之意也革死乃歸於所居立杜康祠為文祭之以焦¶
革配自號東皋子其友吕才鳩訪遺文編成五巻為<md:KR4c0001_SBCK_000-41a>¶之
序有醉鄉記傳於世其後陸淳又為之序¶
周氏涉筆曰舊傳四聲自齊梁至沈宋始定為唐律¶然
沈宋體製時帶徐庾未若王績剪裁鍛錬曲盡清¶𤣥真
開迹唐詩也如云牧人驅犢返獵馬帶禽歸琴曲¶唯畱
<pb:KR4c0001_WYG_004-5a>
古書名半是經九月九日一篇野人迷節候端坐¶隔塵
埃忽見黄花吐方知素節回暎巖千段發臨浦¶萬株開
香氣徒盈把無人送酒來葢淵明古體蟠屈¶入八句中
渾然天成又唐宋諸家所不能也無功放¶逸傲世而詩
句如此豈其真得於自然乎獨坐云問<md:KR4c0001_SBCK_000-41b>¶君尊酒外獨坐
更何須有客談名理無人索地租三¶男婚令族五女嫁
賢夫百年隨分了未羡陟方壺無¶功本席世家之盛師
友之門恩誼暖熱生理不干其¶心因得以一意世外不
<pb:KR4c0001_WYG_004-5b>
屈節求人所謂福慧雙入¶者耶¶
晁氏曰無功隋大業中舉孝弟㢘潔授六合丞棄官畊
東¶皋自號東皋子唐書以為隠逸集有吕才序稱其¶幼
岐嶷年十五謁楊素占對英辨一座盡傾以為神仙童¶
子薛道衡見其登龍門憶禹賦歎曰今之庾信也且載<md:KR4c0001_SBCK_000-42a>¶其卜筮之驗者數事¶
　
　<md:KR4c0001_SBCK_000-43a>¶東皋子集傳

<pb:KR4c0001_WYG_005-1a>
　東皋<md:KR4c0001_SBCK_000-45a>¶子集附¶録
　　答王無功冬夜載酒鄉館　　　　崔善為¶
頒條忝貴郡懸榻久相望處士同楊鄭邦君謝李疆¶詎
知方擁篲逢子敬惟桑明朝蓬户側㑹自謁任棠¶
　　答王無功九日¶
秋來菊花氣深山重客尋露葉疑涵玉風花似散金¶摘
來還泛酒獨坐即徐斟王𢎞貪自醉無復覔楊林¶
　　答¶王無功思故園見鄉人問　　　朱仲晦
<pb:KR4c0001_WYG_005-1b>
我從銅州來見子上京客問我故鄉事慰子覊旅色¶子
問我所知我對子應識朋遊總强健童稚各長成¶華宗
盛文史連墻富池亭獨子園最古舊林間新坰¶栁行隨
堤勢茅齋看地形竹從去年移梅是今年榮¶渠水經夏
響石苔終歳青院果早晩熟林花先後明¶語罷相歎息
浩然起深情歸哉且五斗餉子東皋耕
　　答無功入長安詠秋蓬
託根雖異所飄葉早相依因風若有便更共入雲飛
<pb:KR4c0001_WYG_005-2a>
　
　
　
　
　
　
　
　
<pb:KR4c0001_WYG_005-2b>
　
　
　
　
　
　
　
　東臯子¶集附録
