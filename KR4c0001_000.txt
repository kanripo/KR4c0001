# -*- mode: mandoku-view; -*-
#+TITLE: 東臯子集
#+DATE: 2015-09-12 00:26:42.012585
#+PROPERTY: ID KR4c0001
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB08n0659-000東臯子集-上.
<pb:KR4c0001_SBCK_000-1a>¶
東臯子集卷上¶
　　　　　　　　　　　　　太原王績無功著¶
　　遊北山賦(并序)¶
吾周人也本家於祁永嘉之際扈從江右地實儒素¶
人多高烈穆公銜建元之耻歸於洛陽同州悲永安¶
之事退居河曲始則晋陽開&KR0038;終乃安康受田墳壠¶
寓居倐焉五葉桑榆成䕃俄将百年績南山故情老¶
而彌䔍東陂餘業悠㢤自寕酒甕多於歩兵&KR0112;田廣¶
於彭澤皇甫謐之心事壠畆終焉仲長統之規模園¶
<pb:KR4c0001_SBCK_000-1b>¶
林幸足獨居南渚時遊北山&KR0147;度世以為娛忽&KR0052;年¶
而忘返西窮馬谷北逹牛溪丘壑依然風烟滿目孫¶
登獨坐對&KR0286;阮而無言王覇幽居與妻孥而共去窓¶
臨水石砌遶松篁&KR0011;田園之去來亦已乆矣望山林¶
之故道何其樂㢤詩者志之&KR0001;之賦者詩之流也式¶
抽短思即為賦云¶
天道悠悠人生若浮古來賢聖皆成去留八眉四乳¶
龍顔鳯頭殷憂一世零落千秋暫時南靣相将北遊¶
玉殿金輿之大業郊天祀地之洪休榮深責重樂不¶
供愁何况數十年之将相五百里之公侯兢兢業業¶
<pb:KR4c0001_SBCK_000-2a>¶
長懼長憂昔恠燕昭與漢武今識圖仙之有由人誰¶
不願直是難求聞&KR0166;湖而欲信恠橋山之遽修玉臺¶
金&KR0419;大海水之中流瑶林碧&KR0035;崑崙山之上頭不得¶
&KR0127;飛如石燕終是徒勞乗土牛已矣㢤世事自此而¶
可見又何為乎惘惘棄卜筮而不占将縱心而長徃¶
任物&KR0012;遊遺情直上斍老釋之言繁恨文宣之技癢¶
彼事業之遷斥豈明神之宰掌物無待而成章生有¶
資而必養嗟大道之泯没見人情之委枉禮費日於¶
千儀易勞心於萬像審機事之不息知澆源之寖長¶
<pb:KR4c0001_SBCK_000-2b>¶
鳥何事而嬰羅魚何為而在網生物詭隔精&KR0149;惚恍¶
荘周三月而不朝瞿曇六年而遐想有是夫况吾之¶
不如先達乎請息交而自逸聊習静而為娱遂披林¶
樾進陟峗嶇連峯雜起&KR0232;嶂環紆歷丹危而尋㨗徑¶
攀翠險而覔修途聳飛情於霞道振逸想於烟衢重¶
林合㳫以齊列崩崖磊砢而相扶覩森沉於絶磵視¶
晃朗於髙嵎自謂摶風飈而出埃&KR0381;邈若朝玄宫而¶
謁紫都碧巒之下青溪之曲望隠隠而&KR0379;通聴㣲㣲¶
而不属眷然引領茲焉頓足歩擁石而邅廻視横烟¶
<pb:KR4c0001_SBCK_000-3a>¶
而㫁續古藤曳紫寒苔布緑洞裏窺書巖&KR0065;對局髣¶
髴&KR0149;蹤依俙仙躅竈何代而銷金杯何年而溜玉石¶
室幽藹沙塲照燭松落落而風逥佳蒼蒼而露溽月¶
未側而先隂霞方昇而已旭喜方外之浩蕩嘆人間¶
之窘束况乃幽谷藏真傍無四隣紫房半掩玄壇尚¶
新逢閬風之逸客值&KR0382;萊之故人忽據梧而䇿杖亦¶
披裘而&KR0018;薪荷衣薜帶藜杖葛巾出芝田而計畆入¶
桃源而問津崑丘若礪渤澥&KR0045;塵栽碧柰而何日種¶
瓊&KR0050;而㡬春自然詭異非徒隠淪乃有上元仙骨大¶
<pb:KR4c0001_SBCK_000-3b>¶
清神手走電奔雷耘空蒔朽河間之業不齊貫淮南¶
之術無虗受呪動南箕符逥北斗偓佺贈藥麻姑送¶
酒青龍就食於甲辰玄牛自拘於乙丑永懐世事天¶
長地乆顧瞻流俗紅顔白首儻千秋之可營亦何為¶
而自&KR0127;昔時君子曽聞上征忽逄真客試問仙&KR0052;談¶
九華之易就叙三英之可成拭丹爐而調石髓裛翠¶
釡而出金精珠流玉結雪耀霜明咸謂刀圭暫進足¶
使雲車下迎紛吾人之狹見攪群疑而自拂使投足¶
而咸安亦何為乎此物彼赤城與玄圃豈憑虗而&KR0799;¶
<pb:KR4c0001_SBCK_000-4a>¶
窟但水月之非真譬聲色之無佛過矣劉向吁嗟&KR0081;¶
洪指期繫影依方捕風誰能離世何處逃空假使遊¶
八洞之金室坐三清之玉宫長懐企羡豈出樊籠徒¶
勞海上何事雲中昔者&KR0253;元詡之三逕陶淵明之五¶
柳君平坐卜於市門子真躬耕於谷口&KR0137;託閭閈&KR0137;¶
歷山藪咸遂性而同樂豈違方而别守吾無&KR0001;圗斯¶
焉獨遊属天下之多事遇山中之可留聊&KR0005;度日忽¶
已&KR0052;秋菊花兩岸松聲一丘不能役心而守道故&KR0005;¶
委運而乗流伊林間而虗度固樵隠之俱託逢去老¶
<pb:KR4c0001_SBCK_000-4b>¶
於中溪遇還童於絶壑雲峯&KR0027;甲而重聚霞壁龍鱗¶
而結絡水出浦而潺潺霧含川而漠漠是欣是賞爰¶
遊爰豫結蘿幌而迎宵敞茅軒而待曙爾其雜&KR0035;相¶
紏長條交茹葉動猿來花驚鳥去起公子之殊賞談¶
王孫之逺慮山水幽尋風雲路深蘭窓左闢菌閣斜¶
臨石當堦而虎踞泉度牗而龍吟月照南浦煙生北¶
林閲丘&KR0676;之新&KR0208;縱江湖之舊心道集吾室風吹我¶
襟松花栢葉之醇酎鳯翮龍唇之素琴白牛溪裏&KR0280;¶
巒四峙信茲山之奥&KR1022;昔吾兄之&KR0001;止許由避地張¶
<pb:KR4c0001_SBCK_000-5a>¶
超成市察俗刪詩依經正史康成&KR0018;笈而相繼根矩¶
摳衣而未已組帶青衿鏘鏘儗儗堦庭禮樂生徒&KR0142;¶
梓山似尼丘泉疑洙泗(吾兄通字仲淹生於隋末守/道不仕大業中隠居此溪續)¶
(孔氏六經近百餘卷門人弟子相趨/成市故溪今號王孔子之溪也)忽焉四散于今¶
二紀地猶如昨人今已矣念昔日之良遊憶當時之¶
君子佩蘭䕃竹詠茅席芷&KR0035;即環林門成&KR0419;里姚仲¶
由之正色薛荘周之言理(此溪門人常以百數唯河南/董恒南陽程元中山費瓊河)¶
(東薛&KR0053;太山姚義太原温彦博京兆社淹等十餘人/相為後來題目以姚義慷慨方之仲由薛&KR0053;理識)¶
(方之荘周薛/實妙&KR0007;理耳)觸石横肱逢流洗耳取樂經籍忘懐憂¶
<pb:KR4c0001_SBCK_000-5b>¶
喜時挾䇿而驅羊&KR0137;投竿而釣鯉何圖一旦邈成千¶
祀木壊山頽舟移谷徒北岡之上東巖之前講堂猶¶
在碑書宛然想問道於中室憶横經於下筵壇塲草¶
&KR0035;院宇風烟昔文中之僻處諒遭時之䘮亂&KR0560;逸歩¶
而湏時蓄竒聲而待旦旅人小古明夷大難建功則¶
鳴鳯不聞修書則&KR0023;麟為㫁惜矣吾兄遭時不平殁¶
身之後天下文明坐門人於廊廟&KR0287;夫子於佳城死¶
而可作何時復生式瞻虗館載歩前楹眷眷長想悠¶
悠我情俎豆衣冠之舊地金石&KR0093;竹之餘聲殁而不¶
<pb:KR4c0001_SBCK_000-6a>¶
朽我何&KR0001;營(吾兄仲淹以大業十三年卒於鄉余時/年三十&KR2373;門人謚為文中子及皇家受)¶
(命門人多至公輔而文中之道未行于時/因遊北溪周覽故迹盖傷髙賢之不遇耳)臨故&KR0469;而¶
掩抑指歸途而嘆惜徃徃溪横時時路塞忽登崇岫¶
依然舊識地&KR0158;心遥山髙視直望煙火於桑梓辨溝¶
塍於鄉國前臨姑射之西正是河汾之北悵矣懐抱¶
悠然川&KR1022;憶昔過庭童顔稚齡何賞不極何遊不經¶
㺯春風於磵户詠秋月於山扄北窓照雪南軒聚螢¶
綵衣扇枕緇布聞經何斯樂之易失焂銜哀而茹恤¶
天未悔禍遭家不秩子敬先亡公明早卒吾自此而¶
<pb:KR4c0001_SBCK_000-6b>¶
浩蕩又逄時之不仁天地遂閉雲雷漸屯與沮溺而¶
同趣共夷齊而隠身幸&KR0053;元吉坐偶昌辰容北海之¶
嘉遯許南山之不臣養拙辭官全和保真豈若馮敬¶
通之誹世趙元淑之尤人殷憂耻賤憔倅傷貧探井¶
&KR0875;之無樂歴山河而苦辛豈如我家身事都盧棄置¶
不念當歸寕圖逺志坐青山而方隠遊碧潭而已喜¶
舊知出處絶氛埃登髙日暮心悠㢤子平一去何時¶
返仲叔長遊遂不來幽蘭獨夜之琴曲桂樹陵晨之¶
酒杯丘園散誕窟室徘&KR0422;坐等枯木心同死&KR0069;亦有¶
<pb:KR4c0001_SBCK_000-7a>¶
山羞野饌蘭漿木麨杞葉煎&KR0325;松根溜醥旣採藥而¶
為食諒随情而不矯&KR0018;&KR1257;春前腰䥥嵗杪草漸宻而¶
饒蟬&KR0035;彌髙而足鳥地寂寞而森沈路縱橫而窈窕¶
野亭鶴唳山梁雉鷕逺遊之&KR0001;幽栖之次&KR0137;抱犢而¶
新來乍聞雞而始至藋畦一兩茅亝數四山為險而¶
無人嶺時平而有地石菌抽葉金芝壮穗鏡執山精¶
刀驅木魅泉繞砌而魚躍&KR0035;横窓而鳥萃天網何寛¶
人生㡬難飲河知足巢林必安亦何榮於拾紫亦何¶
羡於還丹紅藜促節之杖緑籜班文之冠野飱二簋¶
<pb:KR4c0001_SBCK_000-7b>¶
園&KR0188;一盤送阮籍而長嘯得劉伶而甚懽曉入柴户¶
暮歸藥欄老菜地僻鄒生谷寒楊柳則條垂鍛沼杏¶
&KR0035;則花飛坐壇賦成鼔吹詩如弹丸携始醉之鳴鶴¶
對新婚之伯鸞我有懐抱蕭然自保古人則與子同¶
歸紛吾則此焉将老澗溪沼沚之蘋艾丘陵坂險之¶
枽&KR0037;接果移棠栽苗散稻不藏無用之器不愛非常¶
之寳抵玉驚禽揮金薙草接朋友於杯桉㺯兒童於¶
襁褓樂山澤之浮遊&KR0015;江潭之枯槁戒非佞佛亝非¶
媚道無譽無功&KR0305;骸自空坐成老圃居然下農身與¶
<pb:KR4c0001_SBCK_000-8a>¶
世而相棄賞隨山而不窮披衣竈北逐食場東儻有¶
白頭四皓龎眉八公小童乗日仙人馭風鄉老則杖頭¶
安鳥&KR0022;君則車邉画熊心期暗合道術潜同觧来相¶
訪愚公谷中¶
<pb:KR4c0001_SBCK_000-8b>¶
#+PROPERTY: JUAN 0
#+PROPERTY: FILE SB08n0659-000東臯子集-下.
<pb:KR4c0001_SBCK_000-9a>¶
東臯子集卷下¶
　　　　　　　　　　　　　太原王績無功著¶
　　荅馮子華處士書¶
&KR0446;别甫爾已十餘年誦采&KR0081;之詩增其慨詠夫人生¶
一世忽同過隙合散消息周流不居偶逢其適便可¶
卒&KR0010;陶生云富貴非吾願帝鄉不可期又云盛夏五¶
月跂脚北牕下有凉風暫至自謂是羲皇上人嗟乎¶
適意爲樂雅㑹吾意吾河渚間有先人故田十五六¶
頃河水四遶東西趨岸各數百歩古人云河濟之濵¶
<pb:KR4c0001_SBCK_000-9b>¶
宜黍况中州之&KR0254;乎家兄鑒裁通照知吾縦恣散誕¶
不閑拜揖糠粃禮義錙銖功名亦以俗外相待不拘¶
以家務至於鄉族慶弔閨門婚冠寂然不與者已五¶
六&KR0010;矣親黨之際皆以山麋野鹿相畜性&KR0285;琴酒得¶
盡&KR0001;懐幸甚幸甚近復都盧棄家獨坐河渚結搆茅¶
屋并厨廐總十餘間奴婢數人足以&KR0063;役用天之道¶
分地之利耕耘藨蓘黍秫而已春秋&KR0010;時以酒相續¶
兼多養鳬鴈廣牧雞豚黄精白术枸杞薯蕷朝夕採¶
掇以供服餌牀頭素書数帙荘老及易而已過此已¶
<pb:KR4c0001_SBCK_000-10a>¶
徃罕嘗&KR0137;披忽憶弟兄則渡河歸家維舟岸側興盡¶
便返每遇天地晴朗則於舟中詠大謝亂流趨&KR0012;嶼¶
之詩&KR0396;然盡山林陂澤之思覺瀛&KR0261;方丈森然在目¶
前&KR0137;時與舟人漁子方澤並釣俛仰極樂戴星而歸¶
歌詠以㑹意為巧不必與夫悠悠閒人相唱和也&KR0012;¶
住河渚傍無四鄰聞犬聲望烟火便知息身之有地¶
矣近復有人見贈五品地黄酒方及種薯蕷枸杞等¶
法用之有效力省功倍不能暇　修沌軍並常¶
行之裴孔明雖是異名教物然風月之際徃徃有髙¶
<pb:KR4c0001_SBCK_000-10b>¶
人體氣兼特受巧性思若有神自作素琴一張云其¶
材是嶧陽&KR0012;桐也近携以相過安軫立柱龍脣鳯翮¶
實與常琴不同發音吐韻非常和朗吾家三兄生于¶
隋末傷時&KR0368;亂有道無位作汾亭操盖孔子亀山之¶
流也吾嘗親受其調頗謂曲盡近得裴生琴更習其¶
操洋洋乎覺聲器相得今便留之恨不得使足下為¶
鍾期良用耿然吾&KR0001;居南渚有仲長先生結庵獨處¶
三十載非其力不食傍無侍者雖患瘖疾不得交語¶
風神肅肅可無俗氣携酒對飲尚有典刑先生又作¶
<pb:KR4c0001_SBCK_000-11a>¶
獨遊頌及河渚先生傳開物寄道懸觧之作也時取翫讀便復¶
江湖相忘吾徃見薛收白牛溪賦韻趣髙竒詞義曠遠嵯峨¶
䔥瑟其不可言壯哉邈乎楊班之儔也髙人姚義常語吾曰薛¶
生此文不可多得登太行俯滄海髙深極矣吾近作河渚獨居¶
賦為仲長先生&KR0001;見以為可與白牛連&KR0124;今亦冩一本以相示可¶
與淸溪諸賢共詳之也亂極則治王途漸亨天災不¶
行年榖豐熟賢人充其朝農夫滿於野吾徒江海之¶
士擊壌鼔腹輸太&KR0685;之税耳帝何力於我哉又知¶
房李諸覧肆刀廊廟吾家魏學士亦申其才公卿¶
<pb:KR4c0001_SBCK_000-11b>¶
勤勤有志於禮樂元首明哲股肱為良何慶如之也¶
夫思能獨放湖海之士才堪濟世王者&KR0001;湏&KR0001;恨姚¶
義不存薛生己殁使雲羅天網有&KR0001;不該以為嘆恨¶
耳吾比風痺&KR0036;動常劣劣不能佳然煙霞山水性之¶
&KR0001;適琴歌酒賦不絶於時時遊人間岀入郊郭暮春¶
三月登于北山松栢羣吟藤蘿繄景意甚楽之箕踞¶
散髪與鳥獸同羣醒不亂行醉不干物賞洽興窮還¶
歸河渚蓬室甕牖弹琴誦書&KR0278;㢤游㢤&KR0147;以卒&KR0010;首¶
夏漸&KR0044;足下何如也願動息多宜黄頰之聚何時暫¶
<pb:KR4c0001_SBCK_000-12a>¶
忘偶因南風略示&KR0001;懐敬願珍厚不一一王君白¶
　　荅程道士書¶
徐道士至&KR0023;書詞義懇切具受之也吾甞讀書觀覧¶
數千年事乆矣有以見天下之通&KR0208;識人情之大方¶
語黙紛離是非淆亂夸者死權烈士殉名貪夫溺財¶
品庻每生各是其&KR0001;同非其&KR0001;異焉可勝校㢤故吾¶
師曰莫若俱任而兩忘仲尼&KR0001;以無可否於其間荘¶
周&KR0001;以齊大小於自適是謂神而化之使人宜之百¶
姓日用而不知也夫君子&KR0001;思不出其位道有不同¶
<pb:KR4c0001_SBCK_000-12b>¶
不相為謀盖為此也足下欲使吾適人之適而吾自¶
適其&KR0244;非敢非足下之義也且欲明吾之心一為足¶
下陳之昔孔子曰無可無不可而欲居九夷老子曰¶
同謂之玄而乗&KR0028;西出釋迦曰色即是空而建立大¶
法此皆聖人通方之玄致弘濟之秘藏實兾冲鍳君¶
子相期於事外豈可以言行詰之哉故仲尼曰善人¶
之道不踐迹老子曰夫無為者無不為也釋迦曰三¶
災彌綸行業湛然夫一氣常凝事吹成萬萬殊雖異¶
道通為一故各寕其分則何異而不通苟違其適則¶
<pb:KR4c0001_SBCK_000-13a>¶
何爲而不閡故夫聖人者非他也順適無閡之名即¶
分皆通之謂即分皆通故能立不易方順適無閡故¶
能遊不擇地其有越分而求皆通違適而求無閡雖¶
有神禹将獨柰何故曰鳬脛雖短續之則悲鶴脛雖¶
長截之則&KR0104;言分之不可越也夢爲鳥戾於天夢爲¶
魚没於泉言適之不可違也吾受性潦倒不&KR0052;世務屏¶
居獨處則䔥然自得接對賔客則薾然思寝加性又¶
嗜酒形骸&KR0001;資河中黍田足供&KR0010;醸閉門獨飲不必¶
湏偶每一甚醉便覺神情安和血脉通利旣無忤於¶
<pb:KR4c0001_SBCK_000-13b>¶
物而有楽於身故常縦心以自適也而同方者不過¶
一二人時相徃來並棄禮數箕踞散髪玄談虚論兀¶
然同醉悠然便歸都不知聚散之&KR0001;由也昔者吾家¶
三兄命世特起先宅一徳續明六&KR0052;吾嘗好其遺文¶
以爲匡扶之要略盡矣然嶧陽之桐以俟伯牙烏號¶
之&KR0211;必資由基苟非其人道不虗行吾自揆審矣必¶
不能自致台輔㳟宣大道夫不涉江漢何用方舟不¶
思雲霄何事羽翮故頃以來都復散棄雖周孔制述¶
未嘗復窺何况百家悠悠㢤去矣程生非吾徒也若¶
<pb:KR4c0001_SBCK_000-14a>¶
足下可謂身處江湖之上心遊魏&KR0419;之下雖欲行志¶
不覺坐馳若以此見輕議大道&KR0005;恐北轅&KR0244;越&KR0001;背¶
彌遠矣吾頃者加有風疾劣劣不能佳但欲乗化獨¶
徃任&KR0001;遇耳不能復使離婁役目契后勞精怵心蔽¶
用以物為事也朂㢤夫子勉建良圖因山僧還略此¶
達意也王君白¶
　　荅刺史杜之松書¶
日月愽士陳龕至奉處分借家禮并帙封送至請領¶
也又承欲相招講禮聞命驚&KR0015;不能已已明公前眷&KR0137;¶
<pb:KR4c0001_SBCK_000-14b>¶
徒與下走相知不熟也下走意踈體放抑有由焉兼¶
棄俗遺名為日乆矣淵明對酒非復禮義能拘叔夜¶
携琴唯以烟霞自適登山臨水邈矣忘歸談虗語玄¶
忽焉終夜僻居南渚時來北山兄弟以俗外相期鄉¶
閭以狂生見待歌去來之作不覺情親詠招隠之詩¶
唯憂句盡帷天席地友月交風新年則栢葉為樽仲¶
秋則菊花盈把羅含宅内自有幽蘭數叢孫楚庭前¶
空對長松一&KR0035;高吟朗嘨挈榼携壺直與同志者為¶
羣不知老之将至欲令復整理簮屦修束精神揖譲¶
<pb:KR4c0001_SBCK_000-15a>¶
&KR0022;君之門低昻刺史之坐逺談糟粕近棄醇醪必不¶
能矣亦&KR0005;恐芻狗貽夢社櫟見嘲去矣君矦無落吾事¶
王君白¶
　　醉鄉記¶
醉之鄉去中&KR0038;不知其㡬千里也其&KR0095;曠然無涯無¶
丘陵阪險其氣和平一揆無晦明寒暑其俗大同無¶
邑居聚落其人甚精無愛憎喜怒吸風飲露不食五¶
榖其寝于于其行徐徐與魚鱉鳥獸雜處不知有舟車¶
械器之用昔者黄帝氏甞&KR0023;遊其都歸而杳然䘮其¶
<pb:KR4c0001_SBCK_000-15b>¶
天下以為結䋲之政已薄矣䧏及尭舜作為千鍾百¶
榼之獻因姑射神人以假道盖至其邉鄙終身太&KR0685;¶
禹湯立法禮繁樂雜數十代與&KR0744;鄉隔其臣羲和棄¶
甲子而逃冀臻其鄉失路而道夭天下遂不寕至乎¶
末孫桀紂怒而升糟丘階級千仭南向而望卒不見¶
醉鄉武王得志于世乃命公旦立酒人氏之職典司¶
五齊拓土七千里僅與醉鄉達焉故四十年刑措不¶
用下逮幽厲迄乎秦漢中&KR0038;䘮亂遂與醉鄉絶而臣¶
下之受道者徃徃竊至焉阮嗣宗陶淵明等十數人並¶
<pb:KR4c0001_SBCK_000-16a>¶
遊于醉郷没身不返死塟其壌中&KR0038;以為酒仙云嗟乎¶
醉鄉氏之俗豈古華胥氏之&KR0038;乎何其淳寂也如是¶
予得遊焉故為之記¶
　　無心子傳(并序)¶
東臯子始仕以醉儒罷鄉人&KR0137;誚之東臯子不屑也¶
退着無心子以見趣焉¶
無心子寓居於越越王不知其大人也拘之仕無喜¶
色泛若而從越&KR0038;之式曰有&KR0126;行者不仕俄而無心¶
子者以&KR0126;行聞於王王黜之無愠色退而&KR0005;遊于&KR0252;¶
<pb:KR4c0001_SBCK_000-16b>¶
蕩之野適績之邑而遇機士機士撫髀而嘆者三曰¶
嘻子賢者而以罪廢無心子不&KR0063;機士曰願受教無¶
心子曰爾聞蜚廉氏之馬說乎昔者蜚㢘氏有二馬¶
一者朱鬛白毳龍骼鳯臆驟馳如舞終日不釋鞍竟以¶
&KR0044;死一者重脛昻尾駝&KR1450;貉&KR0176;踶齧善蹶棄而散諸¶
野終年肥遁是以鳯凰不憎山栖蛟龍不羞泥蟠君¶
子不苟㓗以罹患聖人不避&KR0126;而養精東臯子聞之¶
曰善㢤不可以加之矣¶
　　&KR0018;笭者傳¶
<pb:KR4c0001_SBCK_000-17a>¶
昔者文中子講道於白牛之溪弟子捧書北面環堂¶
成列講罷程生薛生退省於松下語及周易薛收嘆¶
曰不及伏羲氏乎何辤之多也俄而有&KR0018;笭者皤皤¶
然委擔而息曰吾子何嘆也薛生曰叟何為者而徴¶
吾嘆&KR0018;笭者曰夫麗朱者丹附墨者黒盖累漸而得¶
之也今吾子&KR0001;服者道而猶有嘆是六腑五藏不&KR0014;¶
無受也吾是以問生曰&KR0053;聞之師易者道之藴也伏¶
羲氏畫八卦而文王繫之不逮省乆矣以為文王病¶
也吾是以嘆&KR0018;笭者曰文王焉病伏羲氏病甚者也¶
<pb:KR4c0001_SBCK_000-17b>¶
昔者伏羲氏未畫卦也三才其不立乎四序其不行¶
乎百物其不生乎萬象其不森乎何勞乎而費畫也¶
自伏羲氏&KR0165;道之密漏神之機分張太和磔裂元氣¶
使天下智詭之道迸出曰我善言象而識物情隂陽¶
相磨遠近相取作為剛柔同異之説以駭人志於是¶
智者不知而大朴散矣則伏羲氏始兆亂者也安得¶
贏嘆曰而嗟文王乎&KR0018;其笭而行追而問之居與姓¶
字不荅而去文中子聞之曰隠者也¶
　　仲長先生傳¶
<pb:KR4c0001_SBCK_000-18a>¶
先生諱子光字不曜自云洛陽人也徃来河東傭力¶
自給無室廬絶妻子開皇末始庵河渚間以息身焉¶
十餘年賣薬為業人莫知之也汾隂侯生以筮著因¶
遊河渚一覩而伏曰東方朔管輅不如也由是&KR0139;重¶
守令至者皆親謁先生辭以瘖疾未甞交語著獨遊¶
頌及河渚先生傳以自喻識者有以知其懸觧也人¶
有請道者則書老易二字示之弹琴餌薬以終其世¶
文中子比之虞仲夷逸¶
　　五斗先生傳¶
<pb:KR4c0001_SBCK_000-18b>¶
有五斗先生者以酒徳遊於人間有以酒請者無貴¶
賤皆徃徃必醉醉則不擇地斯寝矣醒則復起飲也¶
常一飲五斗因以爲號焉先生絶思慮寡言語不知¶
天下之有仁義厚薄也忽焉而去焂焉而來其動也¶
天其静也地故萬物下能縈心焉甞言曰天下大抵¶
可見矣生何足養而嵇康著論途何爲窮而阮籍慟¶
哭故昬昬黙黙聖人之&KR0001;居也遂行其志不知&KR0001;如¶
　　&KR0021;関龍逢文¶
&KR0010;月日謹以淸酌之奠敬&KR0021;夏忠臣関生之靈曰聖¶
<pb:KR4c0001_SBCK_000-19a>¶
貴達節賢貴識時興亡有運用捨有期憑河暴虎前¶
&KR0530;&KR0001;&KR0339;身㓕主䘮如何勿思我因行役歷子荒祠壮¶
山河之舊壌嘆墳隧之餘基松枯栢老草宻苔滋託¶
深悲於薄醑魂有靈而饗之¶
　　登箕山&KR0021;巢許文¶
懐二子之髙烈背嵩嶽而來遊挹千載之遐&KR0100;登箕¶
峯而少留昔時慷慨神䡖九州今來寂寞魂辭一丘¶
英蹤落落而猶在精誠㝠㝠而遂幽山荒廟僻地古¶
松楸吾鄙懐之有素仰前哲之清猷同聲必感異代¶
<pb:KR4c0001_SBCK_000-19b>¶
相求如至誠之見接庶蘋藻之可羞伏惟尚饗¶
　　&KR0021;杜康新廟文¶
&KR0010;月日敢以清酌之奠敬&KR0021;先生之靈曰両儀判闢¶
萬象森羅都邑未建鳥獸獨多茹毛飲血巢居穴窠¶
天地不交人靈未和智㦲先生爰作甘醴上配百牢¶
下主五齊以宴以禱為樽為洗萬神以䧏三獻成禮¶
法成必&KR0102;文盛則華奚仲斵輪焉知覆車桀紂亾&KR0038;¶
羲和䘮家周公作誥廼防厥邪我聞古時王道正直¶
賢人君子澡身浴徳降及中世昏主作式刑罰不中¶
<pb:KR4c0001_SBCK_000-20a>¶
讒滛罔極&KR0821;嗟世道一至於此達人大觀貴和其禮¶
與制於物寧在於巳乗流則逝遇坎則止眷兹酒徳¶
可以全身杜明塞智&KR0170;垢受塵阮籍遂性劉伶保真¶
此避其世于今㡬人我瞻前説功髙受賞嗟嗟先生¶
其義可想肇基麯蘖光&KR0271;祀饗大禮斯俻羣賢就養¶
敢依河曲建爾靈祠前臨極岸却就長磯茅茨不剪¶
采&KR0122;不治掃地而祭神其享之¶
　　&KR0021;處士仲長子光文¶
&KR0010;月日隣人王績謹以魚醴之奠敬&KR0021;仲長先生之¶
<pb:KR4c0001_SBCK_000-20b>¶
靈曰明道若昧進道若退鳥飛知還龍亢必悔嗟嗟¶
夫子理融其内不忮不求無憎無愛古人有言㣲妙¶
玄通藏用以密養正以&KR0170;嗟嗟夫子&KR0098;執厥中不見¶
其始孰知其終蕩蕩心跡悠悠黙語周覧人事退居¶
河渚何去何從誰棄誰與聊同聚散亦均寒暑大矣夫子¶
其生若浮至矣夫子其死若休鄉黨不懼朋友不憂¶
素琴猶在黄經尚留老莱不婚梁鴻難偶筵無饋奠¶
室無箕箒嗟嗟夫子豈圖其後金玉滿堂莫為之守¶
(集作道/為之友)凡我故人素服臨旃葛巾從窆桐棺以遷墳¶
<pb:KR4c0001_SBCK_000-21a>¶
不易壠坎不及泉苟無怛化于何問天道性既䘮仁¶
義&KR0289;起&KR0021;非古也禮之為始吾從其俗敢告夫子淸¶
樽薄奠神其歆止¶
　　自撰墓志¶
王績者有父母無朋友自為之目曰無功焉或問之¶
箕踞不對盖以有道於已無功於時也不讀書自達¶
理不知榮辱不計利害起家以禄位歷數職而一進¶
階才髙位下免責而已天子不知公卿不識四十五¶
十而無聞焉於是退歸以酒徳遊於鄉里徃徃賣卜¶
<pb:KR4c0001_SBCK_000-21b>¶
時時著書行若無&KR0001;之坐若無&KR0001;㨿郷人未有達其意¶
也甞耕東臯世號東臯子身死之日自為銘焉曰有¶
唐逸人太原王績若頑若愚似矯似激院止三逕堂¶
惟四壁不知節制焉有親戚以生為附贅懸疣以死¶
為决疣潰癰無思無慮何去何從壠頭刻石馬鬛裁¶
封哀哀孝子空對長松¶
#+PROPERTY: JUAN 0
#+PROPERTY: FILE SB08n0659-000東臯子集-中.
<pb:KR4c0001_SBCK_000-22a>¶
東臯子集卷中¶
　　　　　　　　　　　　　太原王績無功著¶
　　古意六首¶
幽人在何&KR0001;紫巖有仙躅月夜横寳琴此外将安欲¶
材抽嶧山&KR0428;徽㸃崑丘玉&KR0238;抱蛟龍脣絲&KR0414;鳯凰足¶
前彈廣陵罷後以明光續百金買一聲千金傳一曲¶
世無鍾子期誰知心&KR0001;屬¶
竹生大夏溪蒼蒼富竒質緑葉吟風勁翠莖犯霄宻¶
霜霰封其柯鴛鸞食其實寜知軒轅後更有伶倫出¶
<pb:KR4c0001_SBCK_000-22b>¶
刀斧俄見㝷根株坐相失裁為十二管吹作雄雌律¶
有用雖自傷無心復招疾不如山上草離離保終吉¶
寳&KR0027;尺二寸由來宅深水浮遊五湖内宛轉三江裏¶
何不深復深輕然至溱洧溱洧源流狹春秋不濡&KR0100;¶
漁人逓徃還網&KR0328;相縈藟一朝失運㑹刳腸血流死¶
豐骨輸廟堂鮮&KR0254;藉&KR0508;簋棄置誰怨&KR0057;自我招此否¶
餘靈&KR0009;明卜復來欽&KR0001;&KR0130;¶
松生北巖下由來人徑絶布葉梢雲烟揷根擁巗穴¶
自言生得地獨&KR0018;凌雲潔何時畏斤斧㡬度經霜雪¶
<pb:KR4c0001_SBCK_000-23a>¶
風驚西北枝雹隕東南節不知&KR0010;月乆稍覺枝條折¶
藤籮上下碎枝榦縱横裂行當糜爛盡坐共&KR0069;塵滅¶
寕関匠石顧豈為王孫折盛衰自有時聖賢未甞屑¶
&KR0009;言悠悠有無為嗟大耋¶
桂樹何蒼蒼秋來花更芳自言&KR0010;寒性不知露與霜¶
幽人重其徳徙植臨前堂連拳八九樹偃蹇二三行¶
枝枝自相糾葉葉還相當去來雙鴻鵠栖息兩鴛鴦¶
榮䕃誠不厚斤斧亦勿傷赤心許君時此意那可¶
忘¶
<pb:KR4c0001_SBCK_000-23b>¶
彩鳯欲将歸提羅出郊訪羅張大澤已鳯入重雲颺¶
朝栖崐閬木夕飲&KR0382;壺漲問鳯那遠飛賢君坐相望¶
鳯言荷深徳㣲禽安足尚但使雛卵全無令繒&KR0819;放¶
皇臣力牧舉帝樂簫韶暢自有來巢時明年阿閣¶
上¶
　　田家三首(一作王/勃詩)¶
阮籍生年懶嵇康意氣踈相逢一醉飽獨坐數行書¶
小池&KR0147;飬鶴閑田且牧豬草生元亮逕花暗子雲居¶
&KR0029;牀㸔婦織登壠課兒鋤廽頭㝷仙事併是一空¶
<pb:KR4c0001_SBCK_000-24a>¶
虗¶
家住箕山下門枕頴川濱不知今有漢唯言昔避¶
秦琴伴前庭月酒勸後園春自得中林士何黍上皇¶
人¶
平生唯酒樂作性不能無朝朝訪鄉里夜夜遣人酤¶
家貧留客乆不暇道精麤抽簾持益炬抜簀更燃爐¶
恒聞飲不足何見有殘壺¶
　　贈李徵君大壽¶
孔淳辭散&KR0016;陸昶謝中&KR0048;幅巾朝帝罷杖䇿去官忙¶
<pb:KR4c0001_SBCK_000-24b>¶
附車還趙郡乗船向武昌九徴書未已十辟譽彌彰¶
副君迎綺季天子送嚴光㶚陵幽徑近磻溪隠路長¶
編&KR0382;還作室績草更為裳㑹稽置樵處蘭陵賣薬行¶
㸔書惟道徳&KR0271;教止農桒别有幽懐侣由來髙譲¶
王前年辭厚幣今&KR0010;返寒鄉有書横石架無氊坐土¶
牀蘭英猶足醸竹實本無糧澗松寒轉直山菊秋自¶
香管寧存祭禮王覇重朝章去去相随去披裘驕盛¶
唐¶
　　山中叙志¶
<pb:KR4c0001_SBCK_000-25a>¶
物外知何事山中無&KR0001;有風鳴靜夜琴月照芳春酒¶
直置百年内誰論千載後張奉娉賢妻老萊藉嘉偶¶
孟光儻未嫁梁鴻正湏婦¶
　　贈梁公¶
我欲圗世樂斯樂難可常位大招譏嫌禄極生禍殃¶
聖莫若周公忠豈踰霍光成王已興誚宣帝如&KR0018;芒¶
范蠡何智哉單舟戒輕装䟽廣豈不懐䇿杖還故鄉¶
朱門雖足悅赤族亦可傷履霜成堅氷知足勝不祥¶
我今窮家子自言此見長功成皆&KR0014;退自古誰&KR0781;亡¶
<pb:KR4c0001_SBCK_000-25b>¶
　　薛記室&KR0053;過荘見㝷率題古意以贈¶
伊昔遭䘮亂歷數閠當餘豺狼寒衢路桒梓成丘墟¶
吾及爾皆亡東西各異居爾為背風鳥我為涸轍魚¶
逮承雲雷後欣逢天地初東川聊下釣南畒試揮鋤¶
資稅幸不及伏臘常有儲散誕時湏酒蕭條&KR0180;向書¶
朽木不可雕短翮将焉攄故人有深契過我&KR0382;蒿廬¶
曵&KR0322;出門迎握手登前除相㸔非舊顔忽若形骸踈¶
追道宿昔事切切心相於憶我少年時擕手遊東渠¶
梅李夾兩岸花枝何扶䟽同志亦不多西荘有姚徐¶
<pb:KR4c0001_SBCK_000-26a>¶
嘗愛陶淵明酌醴焚枯魚嘗學公孫弘䇿杖牧群豬¶
追念甫如昨奄忽成空虗人生詎能㡬蹙迫常不舒¶
賴有北山僧教我以真如使我視聽遣自&KR0116;塵累祛¶
何事湏筌蹄今已得兎魚舊遊儻多暇同此釋紛拏¶
　　晚年叙志示翟處士(正/師)¶
弱齡慕竒調無事不兼修望氣登重閣占星上小樓¶
明經思待詔學劒覔卦侯棄繻頻北上懐刺㡬西遊¶
中年逢䘮亂非復昔追求失路青門隠藏名白社遊¶
風雲私&KR0001;愛屠愽暗為儔觧紛曽覇越釋難頗存周¶
<pb:KR4c0001_SBCK_000-26b>¶
晚&KR0010;聊長想生涯太若浮歸來南畒上更坐北溪頭¶
古岸多磐石春泉足細流東隅誠已謝西景懼難&KR0053;¶
無謂退耕近伏念已經秋&KR0067;衮逢桑跪陶潜見吏羞¶
三晨寧舉火五月鎮披裘自有居常樂誰知身世憂¶
　　&KR0004;春¶
前旦出園遊林華都未有今朝下堂望池氷&KR0271;已乆¶
雪避南軒梅風催北庭柳遥呼竈前妾却報機中婦¶
年光恰恰來滿甕營春酒¶
　　採藥¶
<pb:KR4c0001_SBCK_000-27a>¶
野情貪藥餌郊居倦蓬蓽青龍護道符白犬遊仙術¶
腰䥥戊已月負鍤庚辛日時時㫁障&KR0210;徃徃&KR0012;峯出¶
行披&KR0081;仙經坐檢農皇帙&KR0027;蛇採二苓赤白尋雙术¶
地凍根難盡藂枯苗易失從容肉作名薯蕷膏成質¶
家豐松葉酒器貯参花&KR0097;且復歸去來刀圭輔衷疾¶
　　在京思故園見鄉人遂以為問¶
族泊多年&KR0010;老去不知廻忽逢門前客道&KR0036;故鄉來¶
歛眉俱握手破涕共銜杯慇懃訪朋舊屈曲問童孩¶
衷宗多弟姪若個賞池臺舊園今在否新&KR0035;也&KR0063;裁¶
<pb:KR4c0001_SBCK_000-27b>¶
柳行踈宻布茆齋寛窄裁經移何處竹别種㡬株梅¶
渠當無絶水石計總生苔院果誰先熟林花那後&KR0271;¶
覊心秪欲間為報不湏猜行當驅下澤去剪故田萊¶
　　春桂問荅二首¶
問春桂桃李正芬華年光隨處滿何事獨無花¶
春桂荅春華詎能乆風霜揺落時獨秀君知不¶
　　北山¶
舊知山裏絶氛埃登高日暮心悠哉子平一去何時¶
返仲叔長遊遂不來幽蘭獨夜清琴曲桂&KR0035;凌雲濁¶
<pb:KR4c0001_SBCK_000-28a>¶
酒杯槁項同枯木丹心等死灰¶
　　野望¶
東&KR0399;薄暮望徙&KR0029;欲何依&KR0035;&KR0035;皆秋色山山唯落暉¶
牧人驅犢返獵馬帶禽歸相顧無相識長歌懐采薇¶
　　贈程處士¶
百年長&KR0368;擾萬事悉悠悠日光隨意落河水任情流¶
禮樂囚姫旦詩書縳孔丘下如髙枕枕時取醉消愁¶
　　九月九日¶
野人迷節候端坐隔塵埃忽見黃花吐方知素節囘¶
<pb:KR4c0001_SBCK_000-28b>¶
映巖千段&KR0036;臨浦萬株&KR0271;香氣徒盈把無人送酒來¶
　　獨坐¶
問君樽酒外獨坐更何湏有客談名理無人索地租¶
三男婚令族五女嫁賢夫百年随分了未羡陟方壼¶
　　遊仙四首¶
暫出東陂路過訪北巗前蔡經新學道王烈舊成仙¶
駕鶴來無日乗龍去㡬年三山銀作土八洞玉為天金¶
精飛欲盡石髓溜&KR0063;堅自悲生世促無睱待枽田¶
上月芝蘭徑中巗紫翠房金壺新練乳玉釜始煎香¶
<pb:KR4c0001_SBCK_000-29a>¶
六局黄公術三門赤帝方吹砂聊作鳥動石試為羊緱¶
氏還程促&KR0801;洲㑹日長誰知北阜下延首詠寛裳¶
結衣尋野路&KR0018;杖入山門道士言無宅仙人更有村¶
斜溪横桂渚小徑入桃源玉牀塵稍冷金爐火尚温心¶
疑遊北極望似陟西崑逆愁歸舊里蕭條訪子孫¶
真經知那是仙骨定何為許邁心長切嵇康命似竒¶
&KR2959;踈金闕迥苔重石梁危照水然犀角遊山費虎皮鴨¶
桃聞巳㮔龍竹未經&KR0016;為向天仙道棲遑君詎知¶
　　䇿杖㝷&KR0046;士¶
<pb:KR4c0001_SBCK_000-29b>¶
䇿杖㝷隠士行行路漸賖石梁橫澗㫁土室映山斜¶
孝然縱有舎威輦遂無家置酒燒枯葉&KR0013;書坐落花¶
新垂滋水釣舊結茂陵置&KR0010;&KR0010;長如此方知&KR0127;世華¶
　　贈學仙者¶
採藥層城逺㝷師海路賖玉壺横日月金&KR0419;㫁煙霞¶
仙人何處在道士未還家誰知彭澤意更覔歩兵那¶
春釀煎松葉秋杯浸菊花相逢寧可醉定不學丹砂¶
　　黄頰山¶
别有青溪道斜亘碧巗隈前榛横古蔓荒石擁寒苔¶
<pb:KR4c0001_SBCK_000-30a>¶
野心長寂寞山徑本幽逥歩歩攀藤上朝朝&KR0018;藥來¶
㡬㸔松葉秀頻值菊花&KR0271;無人堪作伴&KR0010;晚獨悠哉¶
　　入長安咏秋蓬示辛學士¶
遇坎聊知止逢風&KR0137;未歸&KR0012;根何處㫁輕葉強能飛¶
　　過酒家五首(一作題/酒店壁)¶
洛陽無大宅長安乏主人黃金銷未盡秪為酒家貧¶
此日長昏飲非関養性靈眼看人盡醉何忍獨為醒¶
竹葉連糟翠蒲萄帶麴紅相逢不令盡别後為誰空¶
對酒但知飲逢人莫強牽&KR0029;壚便得睡横甕足堪眠¶
<pb:KR4c0001_SBCK_000-30b>¶
有客湏教飲無錢可别沽來時長道貰慚愧酒家壺¶
　　夜還東溪¶
石苔&KR0063;可踐叢枝幸易攀青溪歸路直乗月夜歌還¶
　　山中别李處士¶
為向東溪道人來路漸賖山中春酒熟何處得停家¶
　　初春¶
春來日漸長醉客喜年光稍覺池亭好偏冝酒甕香¶
　　醉後¶
阮籍醒時少陶潜醉日多百年何足度乗興且長歌¶
<pb:KR4c0001_SBCK_000-31a>¶
　　題酒店壁¶
昨夜缾始盡今朝甕即開夢中占夢罷還向酒家來¶
　　&KR0231;題卜舖壁¶
旦逐劉伶去宵隨畢卓眠不&KR0063;長賣卜湏得杖頭錢¶
　　甞春酒¶
野觴浮鄭酌山酒漉陶巾但令千日醉何惜兩三春¶
　　獨酌¶
在生知㡬日無状逐空名不如多釀酒時向竹林傾¶
　　秋夜喜遇王處士¶
<pb:KR4c0001_SBCK_000-31b>¶
北場芸藿罷東&KR0399;刈黍歸相逢秋月滿更值夜螢飛¶
　　山夜調琴¶
促軫乗明月抽絃對白雲從來山水韻不使俗人聞¶
　　看釀酒¶
六月調神麴正朝汲美泉從來作春酒未省不經年¶
　　石竹詠¶
萋萋結緑枝曄曄垂朱英常恐零露降不得全其生¶
歎息聊自思此生豈我情昔我未生時誰者令我萌¶
棄置勿重陳委化何足驚¶
<pb:KR4c0001_SBCK_000-32a>¶
　　食後¶
田家無&KR0001;有晚食遂爲常菜剪三秋緑飱炊百日黄¶
胡麻山麨様楚豆野麋方始&KR0064;松皮脯新添杜若漿¶
&KR0081;花消酒毒茰&KR0926;發&KR0325;香鼔腹聊乗興寧知逢世昌¶
　　過漢故城¶
大漢昔未定强秦猶擅塲中原逐鹿罷高祖鬰龍&KR0750;¶
經始謀帝坐兹焉壮未央規模窮棟宇表裏浚城隍¶
羣后崇長樂中朝增建章鉤陳&KR0013;蘭錡樂府奏芝房¶
翡翠明珠帳鴛鴦白玉堂清晨寳鼎食閑夜鬰金香¶
<pb:KR4c0001_SBCK_000-32b>¶
天馬來東道佳人傾北方何其赫&KR0173;盛自謂保靈長¶
歴數有時盡哀平嗟不昌氷堅成巨猾火徳遂頺綱¶
奥位匪虚校貪天竟速亡魂神吁社稷豺乕&KR0242;巖廊¶
金狄移㶚岸銅盤向洛陽君王無處&KR0001;年代㡬荒凉¶
宫&KR0419;誰家&KR1022;蓁蕪&KR0482;我裳井田唯有草海水變為桑¶
在昔髙門内于今岐路&KR0342;餘基不可識古墓列成行¶
狐兔驚魍魎鴟鴞嚇獝狂空城寒日晚平野暮雲黄¶
烈烈樊青&KR0068;蕭蕭吹白楊千秋并萬&KR0010;空使詠歌傷¶
　　詠妓¶
<pb:KR4c0001_SBCK_000-33a>¶
妖姫飾净粧窈窕出蘭房日照當軒影風吹滿路香¶
早時歌扇薄今日舞衫長不&KR0063;令曲誤持此試周&KR0048;¶
　　益州城西張超亭觀妓¶
落日明歌席行雲逐舞人江前飛暮雨梁上下輕塵¶
冶服看疑畫粧臺望似春髙車勿遽返長䄂欲相親¶
　　辛司法宅觀妓¶
南&KR0038;佳人至北堂羅薦&KR0271;長裙随鳯管促柱送鸞杯¶
雲光身後蕩雪態掌中囘到愁金谷晚不恠玉山頽¶
　　詠巫山¶
<pb:KR4c0001_SBCK_000-33b>¶
電影江前落雷聲峽外長霽雲無處&KR0001;臺館曉蒼蒼¶
　　　　　巳酉三十七年十月十三日漏　下淸常校¶
#+PROPERTY: JUAN 0
#+PROPERTY: FILE SB08n0659-000東臯子集-序.
<pb:KR4c0001_SBCK_000-34a>¶
東臯子集序¶
　　　　　　　　　　　　　河東吕才君英撰¶
君姓王氏諱績字無功太原祁人也髙祖晉穆公自¶
南歸北始家河汾焉&KR0663;宋魏迄于周隋六世冠冕&KR0038;¶
史家牒詳焉君性好學博聞強記與李播陳永吕才¶
為莫逆之交隂陽曆數之術無不洞曉大業末&KR0063;孝¶
悌廉㓗舉射髙第除祕書正字君性簡放飲酒至數¶
斗不醉常云恨不逄劉伶與閉户轟飲因著醉鄉記¶
及五斗先生傳以&KR0124;酒徳頌云雅善鼔琴加减舊㺯¶
<pb:KR4c0001_SBCK_000-34b>¶
作山水操為知音者&KR0001;賞髙情勝氣獨歩當時及為¶
正字瑞簮理笏非其好也以疾罷乞署外職除&KR0045;州¶
六合縣丞君䔍於酒徳頗妨職務時天下亂藩部法¶
嚴屢被勘劾君歎曰羅網髙懸去将安&KR0001;受俸錢積¶
於縣城門前託以風疾輕舟夜遁隋季版蕩客遊河¶
北去還龍門武徳中詔徴以前&KR0045;州六合縣丞待詔¶
門下省時省官例日給良醖三升君第七弟静為武¶
皇千牛謂曰待詔可楽否君曰吾待詔禄俸殊為䔥¶
瑟但良醖三升差可戀爾待詔江&KR0038;公君之故人也¶
<pb:KR4c0001_SBCK_000-35a>¶
聞之曰三&KR0155;良醖未足以絆王先生判日給王待詔¶
一斗時人號為斗酒學士貞觀初以足疾罷歸欲定¶
長徃之計而困於貧貞觀中以家貧赴選時太樂有¶
府史焦革家善醖酒冠絶當時君苦求為太樂丞選¶
司以非士職不授君&KR0298;三請曰此中有深意且士庻¶
清濁天下&KR0001;安不聞荘周避&KR0238;園老聃耻柱下卒授¶
焉數月而焦革死妻袁氏時送羙酒&KR0010;餘袁又死君歎¶
曰天廼不令吾飽羙酒遂掛冠歸田自是太樂丞為¶
淸流君後追述焦革酒&KR0052;一卷其術精悉兼採杜康¶
<pb:KR4c0001_SBCK_000-35b>¶
義狄已來善為酒人為酒譜一卷太史令李淳風見¶
而悦之曰王君可謂酒家之南董君歷職皆以好酒廢¶
鄉里&KR0137;咍之因著無心子以喻志河汾中先有渚田¶
十數頃&KR0091;良沃鄰渚又有&KR0046;士仲長子光服食養性¶
君重其貞素顧與相近遂結廬河渚縱意琹酒慶吊¶
禮絶十有餘年河渚東南隅有連沙磐石地頗&KR0139;敞¶
君于其側遂為社康立廟&KR0010;時致&KR0021;以焦革配焉貞¶
觀中京兆杜松之清河崔君善継為本州刺史皆請¶
與君相見君曰柰何悉欲坐召嚴君平竟不見崔杜¶
<pb:KR4c0001_SBCK_000-36a>¶
髙君調趣卒不敢屈但&KR0010;時贈以羙酒鹿脯詩書徃¶
來不絶君又&KR0081;巾聮牛躬耕東臯每著書自&KR0091;東臯¶
子晚&KR0010;醉飲無節鄉人&KR0137;諌止之則&KR0015;曰汝輩不觧¶
理正當然&KR0137;乗牛駕驢出入郊郭止宿酒店動&KR0052;&KR0010;¶
月徃徃題詠作詩好事者録之諷咏並傳於代貞觀¶
十八年終于家時年若干臨終自　剋死日遺命薄¶
塟兼預自為墓志&KR0001;着詩賦並多散逸鳩訪未畢且¶
緝成三卷又著㑹心髙士傳五卷酒譜二卷及註老¶
子並別成一家不列於集云¶
<pb:KR4c0001_SBCK_000-36b>¶
<pb:KR4c0001_SBCK_000-36b>¶
刪東臯子集序¶
　　　　　　　　　　　　　平原陸淳化卿撰¶
淳聞於師曰秉仁義立好惡方之内者也等是非遺¶
物我方之外者也㝠内而遊外聖人也聖人吾不得¶
見之矣方内者時有焉其惟方外之徒莫得而測也¶
豈踐跡之道易忘言之理難耶将羣於人而内自得¶
耶何乃荘叟之後緜歷千祀㡬於是道者余得之王¶
君焉心與物㝠徳不外蕩隨變而適即分而安忘&KR0001;¶
拘而迹不害教遺其累而道不絶俗故有陶公之去¶
<pb:KR4c0001_SBCK_000-37a>¶
職言不怨時有阮氏之放情行不忤物曠㢤淵乎真¶
可謂樂天之君子者矣生于隋季人莫之知故其遺¶
文髙迹不顯余每覧其集想見其人恨不同時得為¶
忘形之友故祛彼有為之詞全懸觧之志庻乎死而¶
可作無愧異代之知音爾其祖宗之由出處之行前¶
序備矣此不復云¶
<pb:KR4c0001_SBCK_000-37b>¶
東臯子傳¶
王績字無功絳州龍門人性簡放不喜拜揖兄通隋¶
末大儒也聚徒河汾間倣古作六經又為中説以擬¶
論語不為諸儒&KR0091;道故書不顯惟中説獨傳通知績¶
誕縱不嬰以家事鄉族慶弔冠昏不與也與李播吕¶
才善大業中舉孝悌廉㓗授祕書省正字不樂在朝¶
求為六合丞以嗜酒不任事時天下亦亂因劾遂觧¶
去歎曰網羅在天吾且安之乃還鄉里有田十六頃¶
在河渚間仲長子光者亦隠者也無妻子結廬北渚¶
<pb:KR4c0001_SBCK_000-38a>¶
凡三十年非其力不食績受其真徙與相近子光瘖未¶
嘗交語與對酌酒懽甚績有奴婢數人種黍春秋醸¶
酒餋鳬鴈蒔薬草自供以周易老子荘子置牀頭他¶
書罕讀也欲見兄弟輙度河還家㳺北山東臯著書¶
自號東臯子乗牛經酒肆留&KR0137;數日髙祖武徳&KR0004;以¶
前官待詔門下省故事官給酒日三升&KR0137;問待詔何¶
樂邪荅曰良醖可戀耳侍中陳叔達聞之日給一斗¶
時&KR0091;斗酒學士貞觀初以疾罷復調有司時太樂署¶
史焦革家善釀績求為丞吏部以非流不許績固請¶
<pb:KR4c0001_SBCK_000-38b>¶
曰有深意竟除之革死妻送酒不絶&KR0010;餘又死績曰¶
天不使我酣羙酒邪棄官去自是太樂丞為清職追¶
述革酒法為經又采杜康儀狄以來善酒者為譜李¶
淳風曰君酒家南董也&KR0001;居東南有&KR0777;石立杜康祠¶
&KR0021;之尊為師以革配著醉鄉記以次劉伶酒徳頌其¶
飲至五斗不亂人有以酒邀者無貴賤輙徃著五斗¶
先生傳刺史崔喜悅之請相見荅曰柰何坐召&KR0202;君¶
平邪卒不詣杜之松故人也為刺史請績講禮荅曰¶
吾不能揖譲&KR0022;君門談糟粕棄醇醪也之松&KR0010;時贈¶
<pb:KR4c0001_SBCK_000-39a>¶
以酒脯&KR0004;兄凝為隋著作&KR0048;撰隋書未成死績續餘¶
功亦不能成豫知終日命薄塟自誌其墓績之仕以¶
醉失職鄉人靳之託無心子以見趣曰無心子居越¶
越王不知其大人也拘之仕無喜色越&KR0038;法曰&KR0126;行¶
者不齒俄而無心子以&KR0126;行聞王黜之無愠色退而¶
&KR0244;茫蕩之野過動之邑而見機士機士撫髀曰嘻子¶
賢者而以罪廢邪無心子不應機士曰願見教曰子¶
聞蜚廉氏馬乎一者朱鬛白毳龍骼鳯臆驟馳如舞¶
終日不釋轡而以&KR0044;死一者重頭昻尾駝頸嗠&KR0176;踶¶
<pb:KR4c0001_SBCK_000-39b>¶
齧善蹶棄諸野終年而肥夫鳯不憎山栖龍不羞泥¶
蟠君子不苟㓗以罹患不避&KR0126;而養精也其自處如¶
此¶
　　書東臯子傳　蘇　軾¶
予飲酒終日不過五合天下之不能飲無在予下者¶
然喜人飲酒見客舉盃徐引則予胷中為之浩浩焉¶
落落焉酣適之味乃過於客閒居未嘗一日無客客¶
至未甞不置酒天下之好飲亦無在予上者常以謂¶
人之至樂莫若身無病而心無憂我則無是二者矣¶
<pb:KR4c0001_SBCK_000-40a>¶
然人之有是者接於予前則予安得全其樂乎故&KR0001;¶
至常蓄善藥有求者則與之而尤喜醸酒以飲客&KR0137;¶
曰子無病而多蓄藥不飲而多醸酒勞已以為人何¶
也予&KR0015;曰病者得藥吾為之體&KR0127;飲者用於酒吾為¶
之酣適蓋專以自為也東臯子待詔門下省日給酒¶
三升其弟静問曰待詔樂乎曰待詔何&KR0001;樂但羙醖¶
三升殊可戀耳今嶺南法不禁酒予旣得自醸月用¶
米一斛得酒六斗而南雄廣惠循梅五太守間復以¶
酒遺予略訐其&KR0001;獲殆過於東臯子矣然東臯子自¶
<pb:KR4c0001_SBCK_000-40b>¶
謂五斗先生則日給三升救口不暇安能及客乎若¶
予者乃日有三升五合入野人道士腹中矣東臯子¶
與仲長子光㳺好養性服食預刻死日自為墓志予¶
盖友其人於千載&KR0137;庻㡬焉¶
陳氏曰東臯子集唐太楽丞太原王績無功撰文中子王通仲¶
淹之弟也仕隋爲正字嗜酒簡放不楽仕進晚以太¶
樂吏焦革善醸求爲其丞不問流品亦阮嗣宗歩兵¶
之意也革死乃歸於&KR0001;居立杜康祠爲文&KR0021;之以焦¶
革配自號東臯子其友吕才鳩訪遺文編成五卷爲¶
<pb:KR4c0001_SBCK_000-41a>¶
之序有醉鄉記傳於世其後陸淳又爲之序¶
同氏涉筆曰舊傳四聲自齊梁至沈宋始定爲唐律¶
然沈宋體製時帶徐&KR0067;未若王績剪裁鍛錬曲盡清¶
&KR0007;真&KR0271;迹唐詩也如云牧人驅犢返獵馬帶禽歸琴曲¶
唯留古書名半是經九月九日一篇野人迷節候端坐¶
隔塵埃忽見黄花吐方知素節囬暎巖千段發臨浦¶
萬株&KR0271;香氣徒盈把無人送酒來蓋淵明古體蟠屈¶
入八句中渾然天成又唐末諸家&KR0001;不&KR0014;也無功放¶
逸傲世而詩句如此豈其真得於自然乎獨坐云問¶
<pb:KR4c0001_SBCK_000-41b>¶
君尊酒外獨坐更何湏有客談名理無人索地租三¶
男婚令族五女嫁賢夫百年随分了未羡陟方壺無¶
功本席世之家盛師友之門恩&KR0105;暖&KR0044;生理不干其¶
心因得以一意世外不屈節求人&KR0001;謂福慧雙入¶
者&KR0088;¶
&KR0303;氏曰無功隋大業中舉孝弟廉累授六合丞棄官畊東¶
臯自號東臯子唐書以爲隠逸集有吕才序&KR0091;其¶
㓜歧嶷年十五謁楊素占對英辨一座盡傾以爲神仙童¶
子薛道衡見其登龍門憶禹賦歎曰今之&KR0067;信也且載¶
<pb:KR4c0001_SBCK_000-42a>¶
其卜筮之驗者數事¶
金陵焦太史先生本錄出校于淸溪書舍峕¶
萬曆三十七年十月十四日漏下　乃皷清常道人¶
#+PROPERTY: JUAN 0
#+PROPERTY: FILE SB08n0659-000東臯子集-目録.
<pb:KR4c0001_SBCK_000-43a>¶
東臯子集目録¶
　卷上¶
　　遊北山賦¶
　卷中¶
　　古意六首　田家三首¶
　　贈李徴君大壽　山中叙志¶
　　贈梁公　薛記室過荘見尋率贈¶
　　晚年叙志示翟處士　春日¶
　　采藥　在京思故園見鄉人問¶
<pb:KR4c0001_SBCK_000-43b>¶
　　　春桂問荅二首　北山¶
　　　野望　贈程處士¶
　　　九月九日　獨坐¶
　　　遊仙四首　䇿杖尋隠士¶
　　　贈學仙者　黃頰山¶
　　　入長安咏秋蓬示辛學士¶
　　　過酒家五首　夜還東溪¶
　　　山中别李處士　初春¶
　　　醉後　題酒店壁¶
<pb:KR4c0001_SBCK_000-44a>¶
　　&KR0231;題卜舗壁　甞春酒¶
　　獨酌　秋夜喜過王處士¶
　　山夜調琴　看醸酒¶
　　石竹詠　食後¶
　　過漢故城　詠妓¶
　　益州城西張超亭觀妓　辛司法宅觀妓詠巫山¶
　卷下¶
　　荅馮子華處士書　荅程道士書¶
　　荅刺史杜之松書　醉郷記¶
<pb:KR4c0001_SBCK_000-44b>¶
　　　無心子傳　&KR0018;笭者傳¶
　　　仲長先生傳　五斗先生傳¶
　　　&KR0021;門龍逢文　登箕山&KR0021;巢許文¶
　　　&KR0021;杜康新廟文　&KR0021;處士仲長子光文¶
　　　自撰墓志¶
#+PROPERTY: JUAN 0
#+PROPERTY: FILE SB08n0659-000東臯子集-附.
<pb:KR4c0001_SBCK_000-45a>¶
東臯子集附¶
　　荅王無功冬夜載酒鄉館　崔善為¶
頒條忝貴郡懸榻乆相望處士同楊鄭&KR0022;君謝李&KR0416;¶
詎知方擁篲逄子敬惟&KR2959;明朝蓬户側㑹自謁任棠¶
　　荅王無功九日¶
秋來菊花氣深山重客㝷露葉疑涵玉風花似散金¶
摘來還泛酒獨坐即徐斟王弘貪自醉無復覔楊林¶
　荅無功入長安詠秋&KR0382;　辛¶
託根雖異&KR0001;飄葉早相依因風若有便更共入雲飛¶
<pb:KR4c0001_SBCK_000-45b>¶
　　荅王無功思故園見鄉人問　朱仲晦¶
我從銅州來見子上京客問我故鄉事慰子覊旅色¶
子問我&KR0001;知我對子&KR0063;識朋遊總強徤童稚各長成¶
華宗盛文史連墻富池亭獨子園最古舊林問新坰¶
柳行隨堤&KR0020;茅齋看地形竹從去年移梅是今年榮¶
渠水經夏響石苔終&KR0010;青院果早晚熟林花先後明¶
語罷相歎息浩然起深情歸哉且五斗餉子東臯耕¶
